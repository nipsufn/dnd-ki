### Sesja 29
1. Czwarty dzień wędrówki do [Craag An](#l_craag_an) - popołudnie
    * Spomiędzy bujnych, falujących na wietrze, fioletowych traw wystają fragmenty ruin, przywodząc na myśl skaliste wybrzeże morza.
    * W oddali, na horyzoncie, widać _ogromne_ drzewo.
    * Podłoże jest bagniste, pierwsze wrażenie bajkowej polany w sanktuarium driad szybko zastępuje grząska rzeczywistość.
    * Ognik, wygrany przez [Ilanę](#g_ilana), prowadzi nas prosto na północ. Podążamy za nim starając się jednocześnie stąpać po suchym gruncie, z dala od trzęsawisk, co zmusza nas do maszerowania dwójkami.
    * [Kajetan](#g_kajetan) przystaje na chwilkę aby przyjrzeć się resztkom budowli rozrzuconych po bagnisku - są wykonane z tego samego materiału, z którego zbudowana była powalona wieża. Poza oryginalnym powodem ich rozrzucenia, wydają się być nienaruszone upływem czasu.
    * Towarzyszący [Kajetanowi](#g_kajetan) [Ivar](#p_ivar) wpatruje się nieobecnym wzrokiem w jakiś punkt w oddali i nagle decyduje się wejść do jednego ze stawików przetykających mokradła. Nie reaguje na zakrzyknięcie ani położoną na ramieniu rękę elfa. 
    * [Kajetan](#g_kajetan) dostrzega w wodzie zwłoki należące do obcego, zezwierzęconego elfa. Ciało jest trupio blade, ale razem z odzieniem zdaje się być nieuszkodzone.
    * Niespodziewanie trup otwiera oczy, a niewzruszony próbami zatrzymania [wojak](#p_ivar) dosłownie nurkuje w mętną, brudną wodę. Dopiero przeciwzaklęcie rzucone przez [Ilanę](#g_ilana) wyrywa go z transu.
    * Czar przerywa coś, bo nagle widziane przez [elfa](#g_kajetan) ciało okazuje się być tylko szkieletem powleczonym resztkami ubioru.
    * Wspólnymi siłami wyciągamy [Ivara](#p_ivar) na brzeg. Oplecione wokół jego szyi i klatki wiszą resztki trupich rąk.
    * Woda kotłuje się, a z jej głębi wyłaniają się 4 ogniki, od których aż bije nekrotycznym zimnem (czyżby [mglaki](#b_mglak)?). Pokonane rozpraszają się z cichym westchnieniem, przybierając na moment postać ludzkiej twarzy.
    * W miarę jak słońce chyli się ku zachodowi, podnosi się gęsta mgła, przypominająca tą, którą spotkaliśmy w [Carreras](#l_carreras). [Młoda druidka](#g_ilana) rozprasza ją zaklęciem światła dziennego, aby pokonać jak największą część drogi.
    * Widzimy teraz dokładnie co znajduje się pod wodą. Wygląda to jak cmentarzysko - wszędzie jest pełno kościotrupów w resztkach zbroi i szmat.
    * Żaden z fragmentów ruin nie leży płasko na ziemi - z musu [Kajetan](#g_kajetan) stawia magiczny bąbel na najmniej błotnistym kawałku ziemi jaki udaje nam się znaleźć przed wyczerpaniem się czaru.
2. Nocna warta
    * W czasie swojej warty, [elf](#g_kajetan) widzi we mgle walczące zjawy otaczające bezpieczne schronienie ze wszystkich stron:
        * całe bagnisko zdaje się być pradawnym polem walki
        * obie strony mają zwierzęce przymioty, podobnie jak zwłoki, które napotkaliśmy uprzednio
        * jedna ze stron wygląda na regularną armię, w jednolitych zbrojach z symbolem uskrzydlonej wieży zamkniętej w pierścieniu, ich skrzyżowanie ze zwierzętami jest mniej zaznaczone
        * druga strona wygląda na partyzantkę, wyraźnie mocniej związaną ze swoją zwierzęcą naturą. Po ich stronie walczy więcej użytkowników Mocy, magów; noszą kaptury, podobne do tego, który miał na sobie w naszej wizji [Galawain](#p_galawain)
        * niektóre z walczących postaci są tak wielkie jak szkielety które spotkaliśmy pod [Ellander](#l_ellander), o rogach podobnych do [Morvudda](#b_bizoktor)
    * Przez ziemię w magicznym bąbelku zaczyna przesączać się powoli mgła.
    * Otaczający bitewny rozgardiasz wprowadza wartującego [maga](#g_kajetan) w trans. Słyszy kobiecy głos, ten sam, który stwierdził stanowczo _"dość"_ w niedawnej [wizjii](#sesja-23) w [Medownej](#l_medowna):
        * _"Jesteś silniejszy od swoich kompanów"_
        * _"Podążasz za kimś kto nie jest tego warty"_
        * _"Ten las nie musi być twoim grobem"_
        * _"Wplątaliście się w wojnę, która trwa od tysięcy lat"_
        * _"Zastanów się po której stronie konfliktu chcesz być"_
    * [Skovik](#p_skovik) przerywa wizję [elfa](#g_kajetan) policzkując go.
    * Wszystkie duchy przerwały walkę i patrzą wprost na [Kajetana](#g_kajetan), po chwili wracają jednak do swojej odwiecznej walki.
    * Z pomiędzy walczących wyłaniają się zwłoki elfa, które znaleźliśmy w ruinach wieży. Zjawa zaczyna drapać powierzchnię bąbla, nie mogąc nic nam zrobić przez magiczną barierę schronienia.
    * Mgła zaczyna szybciej przesączać się przez glebę.
    * Próbujemy pozbyć się przybysza, przebijając go magicznie wzmocnioną glewią [wyspiarza](#p_skovik). Broń zostaje nam szybko wyszarpnięta z rąk.
    * [Skovik](#p_skovik) proponuję rozmowę z napastnikiem. Ten zdaje się rozumieć Starszą Mowę, jednak jest w stanie tylko odpisywać na ziemi:
        * _"Jak nie umiesz gadać, pisz"_ - _"nie słuchaj jej"_
        * _"Nie zamierzam. Czemu grozisz nam swoją obecnością?"_ - _"jeden głos z wielu; wiele straconych jej służy"_
        * _"Czy **ona** to [Królowa Cierni](#p_krolowa_cierni)?"_ - _"król..."_
    * Cokolwiek z nami rozmawiało, zaczyna znów drapać w nasze schronienie.
    * Po chwili przestaje, mgła wewnątrz bąbla zdaje się gęstnieć. Budzimy całą drużynę.
    * [Kajetan](#g_kajetan) znów słyszy kobiecy głos:
        * _"Mogę Ci pomóc"_
        * _"Pokażę Ci magię o jakiej nie śniłeś, ze światów, o których istnieniu nie wiesz"_
        * _"[Galawain](#p_galawain) jest przeciwko wam, nie pozwoli wam wejść do [Craag An](#l_craag_an)"_
        * [elf](#g_kajetan) kwituje te wiadomości _"za mało, zbyt ogólnie, zbyt późno"_
    * Zaklęcie światła dziennego nie jest miłe atakującemu widmu, które z kłębów mgły materializuje się wewnątrz magicznego bąbla, jednak nie robi mu większej krzywdy.
    * Po chwili wyczerpującej walki, [mag](#g_kajetan) zauważa, że zaczyna świtać. Walczące duchy zniknęły, a mgła utrzymuje się zaledwie wewnątrz magicznego schronienia. Opuszcza jego obszar, kończąc ochronne zaklęcie
    * Mgła razem z napastnikiem rozwiewa się w pierwszych promieniach prawdziwego słońca.
    * Odnajdujemy odrzuconą glewnię [Skovika](#p_skovik), przypadkiem wbitą w resztki jednego z pradawych wojowników. Znajdujemy na nim skórzany pancerz i pierścionek, który zdaje się zachował kawałek ciała na palcu/
    * Decydujemy się opuścić wewnętrzny krąg [Brokilonu](#l_brokilon) najszybciej jak to możliwe - nawet jeśli mamy zaryzykować spotkanie z [skolopendromorfami](#b_stonoga).