### Sesja 152

##### [Sesja 151](#sesja-151) [Sesja 153](#sesja-153)

1. Pogaduszki w przysiółku

    - Ze wsi naprzeciw wychodzą nam niziołki na psach, uzbrojone we włócznie i proce. Z początku ostrożne i nieufne, szybko rozpoznają kto my i prowadzą do jedynego miejsca tutaj przystosowanego do wzrostu ludzi - karczmy "U Króla Olch".
    - Przed drzwiami, w towarzystwie dwóch sędziwych karzełków, ćmiąc fajkę siedzi nieco zabandażowany Kristoff. Wita nas, przedstawia Róży i Bernardowi - Berniemu - Hoffmeierom. Są seniorami rodu, do którego należy większość okolicznych ziem, więc efektywnie rządzą osadą. Wszyscy wołają ich Babunią i Dziaduniem.
    - Zostajemy zaproszeni do środka. Wnętrze wygląda swojsko, ozdobione przydupniczkami, klamorami i przydasiami, w których spostrzegawczy gość łatwo dojrzy różnoraką broń improwizowaną.
    - Ilana, starając się nie naubliżać [wyspiarzowi]Kristoff na dzień dobry, zagaja staruszków chcąc dowiedzieć się co tu się właściwie wyprawia. Pokurcze są wyjątkowo nieufne, ale Kristoff jakoś przekonuje je, że nasza pomoc jest szczera i bezinteresowna.
    - Jakiś czas temu część psów, służących niziołkom za wierzchowce i do obrony pól przed dzikami, uciekła. Inne, mocno pogryzione, trzeba było odprawić na tamten świat.
    - Ponad tydzień temu wysłali sześciu myśliwych z tuzinem psów w górę strumyka, do lasu. Od jakiegoś czasu uprawy tubylców zaczęły nawiedzać agresywne watahy dzików, z czym należało coś zrobić. Grupa do tej pory nie wróciła.
    - Ilana prosi, by ktoś pokazał jej zwierzęta, które ostatnio ucierpiały. Z lekką pomocą Kajetana, zmieniającego zainfekowane, agresywne przypadki w nieszkodliwe żółwie, leczy z choroby jednego psa i byka.
    - Przy okazji elf dowiaduje się, że Wilhelm Hoffmeier z Rdestowej Łąki jest rodziną, jednak nie żyją w dobrych stosunkach.
    - Kristoff decyduje się wyruszyć z nami - nie zamierza się włóczyć po całej północy, ale kilka dni by pomóc osadnikom go nie zbawi. Ilana dalej ma do niego pretensje za samowolkę, ale postanawia nie prać brudów przy obcych.

2. W górę potoku

    - Tego samego dnia, w lekko napiętej atmosferze, udaje nam się wrócić do miejsca, w którym pomogliśmy karawanie poprzedniego wieczora. Ilana ma nieodparte wrażenie, że coś nas obserwuje z głębi lasu. Oprócz włosków stających dęba czuje dziwne ukłucie za mostkiem. Kajetan zostawia więc swoją sowę na czatach i wszyscy zamykamy się w jego bezpiecznym lokum.
    - Bezbłędnie wyczuwając co nadciąga, {elf}Kajetan dyplomatycznie udaje się na osobność, na odpoczynek i rozmowę z Mirną.
    - Ilanie w końcu ulewa się, co ją gnębi. Dogaduje się z Kristoffem nie szczędząc przy tym uszczypliwości. Mimo to pomaga mu zmienić opatrunki i tłumaczy swoje zachowanie pełne pretensji, które wynika ze zwykłej troski o kompana. Wyspiarz odzyskuje także swój toporek.
    - Noc upływa nam raczej spokojnie, chociaż Ilana budzi się przez jakieś hałasy za oknem. Zdaje jej się, że widzi przez chwilkę jakieś obserwujące ślepia w lesie, niepokoi się też nieubłaganie zbliżającą się pełnią księżyca.
    - Kolejnego dnia, po obfitym śniadaniu ruszamy w górę rzeczki, schodząc z traktu. W okolicy noclegu - tam, gdzie {druidka}Ilana coś widziała - zauważamy kilka nitek babiego lata. Kajetan wietrzy w sytuacji jakichś agentów Lwiogłowego Pająka, ale nie jest w stanie znaleźć nic więcej. Mimo to {druidka}Ilana czuje się lepiej niż poprzedniego wieczora, jakby ciut lżej.
    - Brnąc w górę strumienia, zauważamy ślady niziołków. Napotykamy też płytko zakopane zwłoki dwóch koni, które ktoś zabił i albo umyślnie partacko pochował, albo porzucił zupełnie na widoku, pozostawiając wątpliwą przyjemność oddziałowi myśliwych. Tak czy inaczej, ledwie zarzucone truchła zostały już oprawione i rozwleczone przez leśnych padlinożerców.
    - Dalej mijamy inną grupę zwłok, co zaobserwowała posłana przodem sowa Kajetana. I tu kotłują się przy uczcie leśne zwierzęta, więc trzymamy się na dystans, unikając odoru śmierci. Obserwacje przez magiczne szkiełko sugerują, że to jednak nie to truje leśny potok.
    - Docieramy do jeziorka, wyjątkowo nietypowego - wypływają z niego niewielkimi kaskadami dwa strumienie. W samym zbiorniku znajdują się dwa zdezelowane wozy, a z ich zniszczonych bagaży coś rozpuszcza się w wodzie.
    - Gdy chcemy się zabrać za wyciągnięcie wozów, atakuje nas rozjuszony niedźwiedź, któremu jednak dajemy radę. Bestia nie odpuszcza nawet, gdy Kajetan praktycznie rozpuszcza na nim futro z mięsem.
    - W jednej ze skrzyń, pełnej potłuczonego, źle zabezpieczonego na drogę szkła, {elf}Kajetan znajduje resztkę symbolu sklepiku Mirny, Bukietu Brokilonu. Nie mówi o tym od razu towarzyszom, chcąc najpierw dowiedzieć się więcej, jednak spostrzegawcza Ilana zauważa, że {czarodziej}Kajetan o czymś nie mówi.
    - Sprzątamy pobojowisko. Kajetan z pomocą magii usuwa wozy i resztki ładunku z wody. Z resztkami niedźwiedzia nie idzie tak łatwo, więc Kristoff decyduje się je spopielić. Tym razem obchodzi się bez pożaru lasu.
    - Po przygotowaniu noclegu, Kajetan udaje się na osobność porozmawiać z Mirną. Niewiele się dowiaduje:
        - opracowała specyfik uwydatniający męskie cechy, który w dużych dawkach może powodować nadmierną agresję
        - jakiś czas temu wysłała sześć skrzyń tegoż do Ravelinu, ponoć dla gladiatorów walczących na Arenie
        - nie jest w stanie powiedzieć co klienci robią ze specyfikami, które sprzedaje, kontroluje je zaledwie do drzwi swojego sklepiku
        - dzielnie przyjmuje do wiadomości coś, z czego chyba nie do końca zdawała sobie sprawę - że ktoś może zjawić się u niej z pretensjami, jeśli ucierpi od jej konkokcji
        - prosi o próbki znalezionego specyfiku, by sprawdzić jego czystość; możliwe, że ktoś w nim namieszał
    - Ilana zostaje oddelegowana do przygotowania kolacji, przy której pomaga jej Kristoff. Topór wojenny zdaje się być już niemal całkiem zakopany, wracają zwyczajowe uszczypliwości i docinki. Kajetan dołącza i dzieli się wieściami od Mirny. Po kolacji rozchodzimy się na spoczynek.

3. Nawiedzona wieża maga
    - {Druidka}Ilana znów budzi się w nocy, tym razem gwałtowniej. Ma wrażenie, że coś namawia ją do otwarcia okna, a potem do wyjścia na zewnątrz, by zaczerpnąć świeżego powietrza. Drugą sugestię udaje jej się odrzucić, a chwilę później do jej pokoju zaczyna dobijać się czuwający {czarodziej}Kajetan, który zauważył otwierające się w zimny wieczór okno.
    - {Dziewczyna}Ilana opowiada o jej własnym głosie sugerującym jej spacer, odbiciu w oknie, które się do niej uśmiechało. {Elf}Kajetan zauważa przez swój kryształek jakąś postać, pojawiającą się i znikającą, to bliżej, to dalej od domku.
    - Kajetan każe asekurować się liną, po czym wychodzi na zewnątrz, by wybadać sytuację. Rzuca zaklecie wykrycia myśli, wyczuwając kogoś, kto nienawidzi Ilany, zdaje się ją winić za ukradzione życie i desperacko chce zemsty. {Czarodziej}Kajetan wypala w intruza potężnym zaklęciem, jednak nie trafia.
    - {Druidka}Ilana, nie mając pojęcia co się dzieje, wciąga nie stawiającego oporu {elfa}Kajetan do środka i zasypuje gradem pytań. Ambaras budzi też Kristoffa. Nie widząc innego wyjścia, Ilana prosi, by dla jej własnego dobra związali ją i pilnowali do rana, bo widmo zdaje się nie odpuszczać z namową do spaceru. Zostaje w głębi chatki w towarzystwie zaspanego, nierozumiejącego co się dzieje wyspiarza.
    - Po raptownym odwrocie Kajetan decyduje się spróbować porozmawiać przez próg. Zjawa o aparycji zawiniętej w całun Ilany z wypalonymi oczodołami twierdzi, że nie da się wyrzucić byle kapłance, że tak łatwo jej nie uciekniemy. Przyznaje, że nic nie zdziała do kolejnej pełni, ale zawsze będzie wiedziała, gdzie chowa się jej _siostrzyczka_, po czym odchodzi, zdając sobie sprawę, że tej nocy już nic nie wskóra.

##### [Sesja 151](#sesja-151) [Sesja 153](#sesja-153)
