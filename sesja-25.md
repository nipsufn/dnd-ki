### Sesja 25
1. [Wioska Druidów](Wioska) - powrót
    - Wpadamy w sam środek konfliktu, niezauważeni przez żadną z walczących stron.
    - Na prośbę Finarrina próbujemy odciągnąć od niego uwagę Morvudda.
    - Finarrin zaczyna rzucać jakieś potężne zaklęcie, którego nie udaje mu się dokończyć.
    - Ilana podejmuje ryzyko - wspina się na Morvudda, próbując z jego własnego grzbietu atakować potwora i przeszkadzać w szarży.
    - Morvudd zrzuca Ilanę grzmotnięciem o ścianę i na oczach druidki przebija nieprzytomnego Ivara na wylot swoim porożem.
    - Potwór zostaje pokonany z pomocą wszystkich czterech Aen Eldrin, którzy przybyli na odsiecz w ostatniej chwili, a nawet moment za późno - Ivar leży na polu walki bez życia.
    - Kajetan pyta Verenestrę czy jest w stanie pomóc poległemu. Skovik, zszokowany, klęczy nad ciałem brata.
    - Podczas gdy [jesienna Aen Eldrin](Verenestra) przygląda się ciału Ivara, Ilana i zmęczony Finarrin zapraszają pozostałych elfów do dyskusji o dalszych planach.
    - W tym czasie Kajetan odprowadza przerażoną kolejnym atakiem na Wioskę Mirnę. Czeka aż ta uśnie, a sam stara się uspokoić i przemyśleć sytuację.
    - Kajetan dołącza do "rady leśnych ludków":
        - Formorian, wypaczony Aen Eldrin, wdał się (czy też raczej jego dusza, byt) w dąb, który stał w Medownej
        - kryształ (zdawało się nam, że cierń) wbity we wspomniany dąb zawiera ducha Eithne
        - w miarę jak dąb z kryształem oddalają się od Brokilonu, krawędzie niestabilnego portalu Tor Corax oddalają się od swojego źródła pochodzenia, oznaczone magiczną aurą, którą pokonywaliśmy niedawno przekraczając Wstążkę
        - Aen Eldrin są uwięzieni wewnątrz granicy wyznaczonej przez mgłę
        - Formorian kieruje się ku skupiskom zamieszkujących ten świat elfów (Góry Sine?), by wypaczyć ich na swoje podobieństwo i zasiąść na ich tronie, traktując ludzi jak pożywkę
        - Aen Eldrin nie wiedzą kiedy ani jak dusza Eithne została zaklęta w kryształ
        - królowa driad straciła przytomność jakiś czas po przybyciu czwórki elfów
        - opleciony cierniami starzec z naszej wizji to Galawain, [Protektor Brokilonu](Bizoktor)
        - szkiełka znalezione przez nas w [lesie](Brokilon) pozwalają widzieć rzeczy nie należące do tego świata
        - Ivara można wskrzesić znaczym nakładem wiedzy i siły Aen Eldrin - będzie miał jednak w sobie ich cząstkę, a i jego przeznaczenie zostanie ustalone
        - proponuje się nam próbę zamknięcia portalu i pomocy Brokilonowi oraz Aen Eldrin; mamy dwie opcje:
            - udać się do Craag An aby odszukać zaklęcie, które uwięzi, "zwiąże" Formoriana
            - odszukać, spętać i przyprowadzić [Formorina](Formorian) do pozostałych Aen Eldrin
2. [Wioska Druidów](Wioska) - przygotowania
    - Po długiej rozmowie dnia poprzedniego z Kajetanem, Ilaną i Verenestrą, Skovik decyduje, że jego brata należy wskrzesić bez względu na koszt.
    - W rytuale [jesienną elfkę](Verenestra) wspierają dwaj elfowie, Oberon i Auril.
    - Ilana i Skovik są obecni podczas rytuału. Widzą, jak kolejne wizje losów Ivara znikają, rozmywają się w niebyt.
    - Ivar zostaje wskrzeszony, nie pamięta co się stało. Jego oczy przywodzą teraz na myśl Verenestrę. Jest bardzo wyczerpany, potrzebuje kilku dni odpoczynku zanim będzie w stanie sprawnie się poruszać.
    - Verenestra również wiele poświęciła. Zaraz po przywróceniu młodego Drummonda do świata żywych, jej postać zaczęła migotać i jakby zanikać.
    - Ilana próbuje wypytać Oberona o los, jaki został teraz ustalony dla Ivara. Elf mówi, że jego przeznaczenie spełni się w Craag An, ukazując jej przy tym wizję złotego hełmu z jelenim porożem.
    - Decydujemy się podjąć ryzykownej misji pomocy, musimy jednak dopracować szczegóły - Wioska zostanie opuszczona, musimy nieść dwie osoby (Ivar i Enid) lub zaczekać aż dojdą do siebie.
    - Nie wiadomo jeszcze co zrobią pozostali mieszkańcy, którzy przetrwali do tej pory (Mirna).