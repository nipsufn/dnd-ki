### Sesja 75
1. Poranek w Rdestowej
    - Niziołki od rana biegają poddenerwowane. Wykrzykują coś między sobą w ich dialekcie. Do miasta zajechał na wierzchowcu, tj. kucyku, starszy, siwiejący niziołek z kuszą u boku, przyodziany w hełm.
    - Podobno na drodze do Gors Velen potwór zaatakował kolejny wóz. Z ludzi niewiele zostało, zapytane nizołki nie są w stanie też określić kto powoził wozem ani czy pojazd miał jakiś znak na drzwiach. Podejrzewamy, że ofiarą potwora mógł paść znajomy księgowy z Mariboru.
    - Idziemy to sprawdzić. Ruszamy jeszcze nim oddelegowany do zbadania sprawy oddział karzełków zdąży się zebrać by nam towarzyszyć.
    - Za rozwidleniem do Biberveldtów znajdujemy ślady wskazujące na uszkodzenie koła na uskoku w trakcie. Dalsze ślady prowadzą w las, do polany.
2. Na miejscu zbrodni
    - Na polanie, oparty dachem o pień drzewa, leży porysowany wóz ze śladami pazurów o dość dużym, niepodobnym do niczego rozstawie.
    - Po polanie buszuje rodzinka dzików z młodymi, grzecznie "sprzątając" wszelkie poszlaki. Przeganiamy je, ale niestety zdążyły zatrzeć sporo śladów.
    - Coś od początku nam nie gra w tym ataku. Na miejscu nie ma ani śladu po towarze, złocie, czy choćby ekwipunku zabitych. Potwór, który poluje na konie, raczej nie zbiera błyskotek.
    - Ilana bada ślady pozostawione przez potwora na zwłokach i wozie, kiedy Kajetan oddala się sprawdzić czy gdzieś w okolicy nie ma śladów po ładunku, który podróżni musieli ściągnąć z wozu na czas naprawy wehikułu.
    - Żadnych bagaży nie znajdujemy, a zwłoki wyglądają jakby zostały ogryzione już po śmierci. Co więcej, liczne ślady pazurów są unikatowe, jakby nie należały do tej samej bestii.
    - Na polanie unosi się specyficzny, chemiczny zapach.
    - Kajetan w krzakach na obrzeżu polany znajduje trawę wygniecioną od ciężkich skrzyń i trochę rozsypanej soli. Po samych skrzyniach ani śladu, jakby uleciały z miejsca, w którym stały.
    - W międzyczasie na polanie zjawia się niziołcza ekipa dochodzeniowa. Wnoszą niewiele nowego do sprawy, ciężko im też uwierzyć, że ktoś mógłby pozorować potwora i szkodzić własnej wiosce.
    - Zostaje nam wskazany do pomocy jeden z młodszych Biberveldtów, Alfons. Młodziak nosi za duży hełm po wujku-weteranie, naszym znajomku Andym.
    - Po odejściu niziołków badamy okolicę z pomocą sówki Kajetana. Natykamy się na duże, czerwone pióro przywiązane do drzewa. 
    - Pod drzewem, pod gęstym runem, oprócz wilczego dołu znajdujemy ukryte pod deskami wejście do tunelu, który zdaje się prowadzić do jakiejś jaskini.
3. Polowanie na potwora, podejście pierwsze
    - Wracamy do folwarku. Pożyczamy konia od sołtysa i - podobnie jak poprzednicy - wieczorem zasadzamy się na potwora w sadzie niziołków, nieopodal jeziora. Rozkładamy "obóz", wystawiając na zachętę juki wypchane sianem i czekamy na wizytę bestii.
    - Alfons zabawia nas opowieścią o tym jaki widok zastał nad ranem po poprzedniej ekipie łowiącej potwora. Ciała zostały rozwleczone na drzewach, a jedno z nich utworzyło jelitami całkiem ciekawą girlandę.
    - Młodzian obiecuje przynieść nam śniadanie jeśli jeszcze będziemy rano dychać.
    - W namiocie Kajetan tworzy swoje bezpieczne, magiczne schronienie, na wszelki wypadek gdyby potwór okazał się prawdziwy lub szczególnie niebezpieczny.
    - Noc mija spokojnie, oprócz dzików nic nas nie nawiedza. W okolicy lata sporo dziwnych, jaskrawoczerwonych robaczków.
    - Nad ranem zachodzimy do folwarku. Widzimy Remiego ruszającego z powrotem do Mariboru.
    - Rozpytujemy w okolicy o te dziwne, czerwone robaki. Okazuje się, że hodują je w tutejszych stawach na wściekle czerwony barwnik, który to jest niezwykle cennym towarem eksportowym od Gors Velen po Dorian.
    - Nie udaje nam się ustalić dokładnych informacji, ale wiele wskazuje na to, że nasz księgowy wiózł między innymi te właśnie robaczki.
4. Polowanie na potwora, podejście drugie
    - Nie zniechęceni brakiem natychmiastowych rezultatów polowania, przenosimy nasz obóz nieco bliżej jeziora. Procedura z namiotem i magicznym bąbelkiem także pozostaje bez zmian.
    - Rozpalamy ognisko i obserwujemy kładącą się do snu okolicę.
    - Po zmroku do naszego obozu zagląda jakiś półelf. Grzebie w naszych jukach kiedy zostaje zauważony i przegoniony.
    - Obcy, śledzony przez sowę Kajetana, odchodzi w stronę sadyb, ale w pewnym momencie przystaje i na kogoś gwiżdże.
    - Podczas warty Ilany do obozu podchodzi niezauważenie Wiewiórcze komando pod przewodnictwem wymalowanej na czerwono, zamaskowanej elfki dosiadającej równie czerwonego sowiołaka.
    - Elfy nie atakują od razu, a dają wpierw Ilanie chwilę na ocenę sytuacji i adekwatną, rozważną reakcję.
    - {Druidka}Ilana nie sięga po broń, zamiast tego wdaje się w rozmowę. Rozpoznaje Lyssę - elfkę z Ellander, której pomogła w ataku na konwój w zamian za pomoc z ich strony.
    - Lyssa oferuje nam informacje o prawdziwym potworze, co prawda tutaj nikomu nie wadzącym, w zamian za obietnicę połowy nagrody i rozejście się w pokoju, bez dalszego mieszania w ich interesy.
    - Potwór grasuje u podnóża gór, na zachód od folwarku Biberweltów, przypomina trolla i ma ponad dwa metry a jego morda przywodzi na myśl łysego niedźwiedzia. Jest szybki i zajadły w zwarciu, potrafi też włazić na drzewa
    - elfka, znana też jako Firg Thearg, opowiada że w Aedirn na tron powrócił Stennis, jako lennik Radowida. Władyka planuje uderzyć na Dol Blatahanna. Wiele komand Scoia'tael wyrusza w tamte strony, by bronić jedynych elfich ziem.
