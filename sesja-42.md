### Sesja 42[<sup>1</sup>](#ad1)
1. Rozterki i decyzje
    - [Ilana](#g_ilana) szybko potwierdza obawy [Kajetana](#g_kajetan) - skoro wszyscy oprócz ich dwojga piszą się na tą samobójczą misję to ona nie ma zamiaru zdezerterować.
    - Snujemy plany podróży, rozważając przy tym, czy jesteśmy w stanie wziąć jeszcze kogoś do pomocy w walce.
    - Próbujemy nająć nowo napotkanego [wiedźmina](#p_gaetan) do pomocy z [Formorianem](#p_formorian). [Kajetan](#g_kajetan) nawiązuje z nim rozmowę na dystans. Niestety rzucona przez najemnika cena jest zbyt wysoka, wiedźmin nie godzi się też działać inaczej niż samodzielnie, w pojedynkę.
    - Nie mając innego wyboru, sami ruszamy do [Mayeny](#l_mayena), przyjrzeć się temu, co zostawił po sobie [Formorian](#p_formorian).
2. [Mayena](#l_mayena)
    - Trakt do byłej kolebki druidów wydaje się być zrujnowany. Drzewa wykarczowano, wyrwano lub połamano. Okolica roi się od wilczych dołów.
    - Tu i ówdzie trzepoczą na wietrze resztki proporców i flag, tak brudnych i zniszczonych, że nie widać już na nich symboli ani barw. Od strony rzeki widać w ziemi głębokie, regularne doły.
    - Docieramy na miejsce nie niepokojeni przez cokolwiek. W całej okolicy panuje nienaturalna, martwa cisza, przerywana jedynie dźwiękami ptaków - głównie kruków i wron.
    - Po stojącym tu niegdyś mieście zostały tylko ruiny i zgliszcza, drewniane na podgrodziu, dalej murowane. Nie ma też żadnych trupów, co może oznaczyć tyle, że trupojady zeżarły już wszystko. Potworów jednak nie zauważamy w okolicy.
    - Wchodzimy do osady poszukać śladów [Formoriana](#p_formorian). Punkt mocy, który kiedyś był w tej wiosce, powinien znajdować się na samym jej środku, w centrum osady.
    - [Kajetan](#g_kajetan), zamiast pomóc nam szukać, rozgląda się za karczmą. [Skovik](#p_skovik) pomaga mu ją znaleźć i kiedy [mag](#g_kajetan) zajęty jest poszukiwaniem cennego trunku, atakuje go [ghul](#b_ghul).
    - [Elf](#g_kajetan) wybiega w popłochu mocno raniony, tuląc do piersi znalezione butelki. Reszta drużyny rzuca się na poczwarę, rozczłonkowując ją i kończąc tym samym jej nędzny żywot.
    - Pokrzepiony łykiem bimbru z mandragory, [Kajetan](#g_kajetan) wraca do budynku szukać bóg wie czego jeszcze, bo gorzałę i guza już znalazł. W poszukiwaniach tym razem towarzyszą mu [Skovik](#p_skovik) i [Enid](#p_enid).
    - Poszukiwacze przetrzepują piętro i piwniczkę na wino. Znajdują kilka ogryzionych zwłok, więcej alkoholu i zwłoki karczmarza dzierżące klucz do sejfu. Znajdujący się w pustej beczce sejf skrywa dorobek karczmarza, który zostaje zainkasowany na poczet funduszy grupowych.
    - [Ilana](#g_ilana), zmieniwszy się w niedźwiedzia w trakcie starcia z [ghulem](#b_ghul), pozostaje w tej formie na czas dalszych poczynań w osadzie. Wraz z [Finarrinem](#p_druid_finarrin) i [Ivarem](#p_ivar) pilnuje wejścia do gospody na wypadek, gdyby tych maszkar było więcej w okolicy.
    - Docieramy wreszcie do centrum osady, gdzie na środku placu widzimy stary, martwy dąb. Z konara wystają strzały, kilka gałęzi jest także spalonych.
    - Drzewo otacza krąg menhirów. Obok jednego z kamieni znajduje się zagłębienie - kilka regularnych bruzd, z których jedna ciągnie się aż do pękniętego kamienia.
    - Na drzewie widnieje krwawy napis w języku druidów głoszący: _Niechaj deszcz, grzmot i grad zmyją znaki ludzkiej chciwości_. [Finarrin](#p_druid_finarrin) tłumaczy, że to słowa klątwy, którą druidzi z [Mayeny](#l_mayena) rzucili na to miejsce podczas walk z [Czarnymi](#l_nilfgaard).
3. Nocleg na pobojowisku
    - Powoli zapada zmrok kiedy wędrujemy z powrotem do traktu. [Ivar](#p_ivar) nagle robi się blady twierdząc, że czuje, że coś się zbliża, coś niedobrego. 
    - Szybko znajdujemy miejsce na nocleg na płaskim fragmencie ściany jakiegoś budynku. Jak zwykle, [Kajetan](#g_kajetan) tworzy dla nas bezpieczny schron i w robi to w samą porę - wraz z ostatnimi promieniami słońca niknącymi za horyzontem, z mroku wyłaniają się [ghule](#b_ghul). Jest ich mnóstwo i stale przybywają kolejne.
    - Na swojej warcie [Ilana](#g_ilana) jest świadkiem bójki pomiędzy dwoma [ghulami](#b_ghul). Jedna z maszkar pada martwa i niemal od razu rzucają się na nią pozostałe. Rozgania je jednak większy osobnik, wyraźnie wyglądający na lidera i zgarnia padlinę dla siebie.
    - Jeszcze przed świtaniem nasza podłoga zaczyna się ruszać, jakby ktoś próbował podnieść kamień od spodu. Wszyscy budzą się i z przerażeniem stwierdzają, że pod przewróconą ścianą znajduje się głęboki na kilkadziesiąt stóp tunel, a w nim - mrowie [ghuli](#b_ghul).
    - Bierzemy nogi za pas, wiejąc co sił na trakt, desperacko próbując zgubić pościg.
4. Pościg za [Formorianem](#p_formorian)
    - Odnalezione w ziemi ślady prowadzą na północny-wschód, przez las.
    - Wygląda na to, że nasz wróg podróżuje wyłącznie nocami. Czyżby nie był w stanie wykazywać aktywności za dnia?
    - W miejscu przemarszu [potwora](#p_formorian) okolica została pozbawiona wszelkego życia, a sama trasa jest przeorana niczym pługiem.
    - [Kajetan](#g_kajetan) próbuje sprowokować [poczwarę](#p_formorian) do zawrócenia i ataku, bez powodzenia. Zdaje się że to stworzenie prze bezmyślnie przed siebie, pędzone prymitywnymi uczuciami.
    - Po drodze natykamy się na opustoszałe obozowisko Wiewiórek. Po samych Wiewiórkach nie ma śladu - ani ciał, ani żywych nie znajdujemy. Prowiant, który mieli w torbach jest zupełnie zepsuty.
    - Ostatniej nocy pościgu [mag](#g_kajetan) przeprowadza rekonesans przed zbliżającym się starciem, używając jednego z niedawno zdobytych artefaktów aby widzieć na odległość:
        - za drzewem rosną i podążają humanoidalalne sploty korzeni i krzaków podobne jak te które widzieliśmy w [Medownej](#l_medowna) - [Krzaczaki](#b_krzaczak)
        - samo drzewo pokryte jest naroślami przypominającymi twarze, jest czarne niczym wszechobecna w [Craag An](#l_craag_an) sadza
        - w środku drzewa znajduje się fioletowy kryształ, serce [stwora](#p_formorian), do którego prowadzi niewielka dziupla
        - od czasu naszego pierwszego spotkania drzewo trochę urosło - wydaje się większe i potężniejsze


<div align="right"><i><a id='ad1'></a><sup>1</sup>
Zaprawdę, zaprawdę powiadam wam, oto jest odpowiedź na pytanie o życie, wszechświat i całą resztę! - Prorok Lebioda, ~1132
</i></div>