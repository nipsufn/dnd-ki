### Sesja 61
1. Śniadanie i szantażowanie
    - Idziemy do [karczmy](#l_nowy_zrab) na śniadanie. [Ilana](#g_ilana) znów zauważa przyglądającego się nam krasnoluda [Regana](#p_regan), z trzema kuflami piwa. Jego towarzysza [Andy'ego](#p_andy) nie ma w okolicy.
    - [Kajetan](#g_kajetan) podchodzi i rozpoczyna rozmowę z Scoia'tael. Ten stwierdza, że niziołek widział naszą wczorajszą rozmowę z Radą [Kapituły](#r_kapitula), i grozi zdradzeniem nas [Łowcom](#r_lowca) jeśli nie pomożemy mu odszukać złota [Madame Karoll](#p_karoll). Zdaje się skutecznie grozimy sami - mieli nam dać spokój, jesteśmy tutaj wiedząc co ryzykujemy, i sugerujemy, że pracujemy dla samych [Łowców](#r_lowca). Krasnolud odchodzi z niczym, bardzo przestraszony.
    - Zapytana karczmarka informuje nas, że w mieście nie osiadł jeszcze żaden jubiler - buduje się bank, a niektórzy handlarze zamiast waluty używają klejnotów.
    - Mrucząc nad piwem w języku elfów, [Kajetan](#g_kajetan) rozmawia z [Keirą](#p_keira_metz):
        - na wniosek [Idy](#p_ida) Rada żąda aby naprawić ostrosłupy triangulacyjne jeśli zamierzamy podjąć się oczyszczenia resztek piwnic
        - w zamian możemy wziąć cokolwiek znajdziemy w środku, [Merigold](#p_triss_merigold) nie będzie się fatygować po swoje rzeczy
        - słysząc odpowiedź [elfa](#g_kajetan), który stwierdza, że to za wysoka cena, czarodziejka ucieka się do uszczypliwości, powołania na ambicję i zawoalowanych obietnic, próbując nakłonić go do współpracy na nowych zasadach
    - [Ilana](#g_ilana) uznaje zapatrywanie [Kajetana](#g_kajetan), że gra jest nie warta świeczki. Naciska jednak, że [mag](#g_kajetan) powinien chociaż wykonać odpis kręgu, nawet jeśli ten jest uszkodzony.
    - Wracamy do kanałów. Wydaje się nam, że tym razem nikt nas nie śledzi. Niemniej ludzie po drodze zdają się nam przyglądać, wydają się być nieco bardziej zaszczuci odkąd w mieście gości kapitan [Braunn](#p_braunn).
2. Wielkie porządki
    - [Druidka](#g_ilana) uważa, że nie powinniśmy się przejmować zmienionymi warunkami i zrobić swoje. [Kajetan](#g_kajetan), mimo swojego przeświadczenia, że [Kapitułę](#r_kapitula) z jej problemem pod [Mariborem](#l_maribor) należy zostawić samą sobie jeśli zachowuje się tak niepoważnie, daje się namówić.
    - Potworki przyzwane przez [elfa](#g_kajetan) zostają dosłownie rozpuszczone przez pokryte kwasem ściany. Sfrustrowany elf decyduje się oczyścić je ogniem, jako że nie dysponuje bardziej skutecznymi środkami, a wymycie wodą zajmie tygodnie.
    - Zewnętrzną ścianę ogień oczyszcza szybko. Przy drzwiach płomień lekko wybucha, strącając triangulacyjny ostrosłup, który odkładamy na swoje miejsce.
    - Potraktowany ogniem korytarz zachowuje się niczym lont. Nie myśląc wiele uciekamy w górę kanałów, słysząc za sobą wybuch.
    - Wracamy przez gryzący dym aby ocenić zniszczenia. W laboratorium nie zachowało się prawie nic, jedynie klika magicznie chronionych ksiąg (zamknięte kłódkami z uniwersalnym symbolem bycia cicho) i biurko (które nie wydaje absolutnie żadnego dźwięku). Miotające się księgi uspakajają się i dają łatwo otworzyć na rzeczonym biurku. Wydzielającej kwas narośli na ścianach na szczęście też już nie ma, natomiast spękany sufit zawalił się, tworząc dziurę w posadzce przedpokoju na piętrze.
    - Przez dziurę w suficie [Kajetan](#g_kajetan) wysyła na zwiad sowę. Na piętrze są 2 magiczne zbroje, a na ścianach wiszą portrety (czarnowłosa czarodziejka i [Triss](#p_triss_merigold), jak w drugim korytarzu, który już znamy), które coś między sobą szepczą.
    - Portrety zdają się kontrolować zbroje. Chcąc uniknąć problemów próbujemy przekonać postaci, że nie jesteśmy intruzami, ale na próżno. Zbroje zostają aktywowane - jedna z nich ląduje przez otwór na naszym piętrze.
    - Uciekamy w popłochu do wejścia z iluzją. Zbroja - zgodnie z przypuszczeniami - zatrzymuje się na progu, by po chwili wrócić do laboratorium już w trybie warty, nie walki.
    - Po krótkiej konsultacji z [Triss](#p_triss_merigold), [Ilana](#g_ilana) przybiera jej postać i głos, aby zmusić zbroje znajdujące się na piętrze do kooperacji, co ku zaskoczeniu dziewczyny udaje się nad podziw dobrze. 
    - Wciągnięci na górę przez zbroje usuwamy za pomocą ognia resztę ektoplazmy ze ścian wyższej kondygnacji.
    - Wielookie monstrum wypełzłe z uszkodzonego portalu próbuje nas pochwycić mackami kiedy tylko zbliżamy się do sali.
    - [Kajetan](#g_kajetan), osłaniany przez zbroje, z pewnym wysiłkiem odsyła monstrum wiszące nad portalem z powrotem do miejsca, z którego przybyło.
    - Wyczerpani, ale poniekąd zadowoleni z odwalonej roboty planujemy naprawę kręgu oraz odpoczynek.