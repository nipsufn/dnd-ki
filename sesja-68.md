### Sesja 68
1. Bagienna fauna i flora
    - Chata ma kształt litery "L". Z przodu i na tyłach znajdował się kiedyś ogródek, ale teraz zarósł niepomiernie, a chwasty w nim rosnące wydają się nader duże i bujne.
    - Dostępu do budynku bronią drzwi od spodu mocno obrośnięte przez drobne pnącza. [Kajetan](#g_kajetan) wyjmuje drzwi z przerdzewiałych zawiasów. Pędy wydają się być nader żywe - straciwszy oparcie wyciągają się do trzymanych przez [elfa](#g_kajetan) drzwi niczym ręce.
    - Przeszukujemy chatę, w której oprócz namiotów znajdujemy klatki z ludzkimi szczątkami. Z jednego z namiotów [Kajetan](#g_kajetan) wygrzebuje podniszczoną sakiewkę pełną złotych zębów.
    - Nasze myszkowanie przerywa atak dziwnej rośliny przypominającej bulwę jakiegoś kwiatu, z wnętrza którego wystrzeliwują w naszą stronę chwytne pnącza.
    - Oprócz bulwiastych roślin pagórka bronią jeszcze inne cierniste pnącza podobne do tych z [Ellander](#l_ellander). Strzelają do nas cierniami rozmiarem przypominającymi strzały.
    - Przypalamy narzucające się chwasty ogniem. Za zwęglonymi kłączami zieje w nas otworem wcześniej niezauważalna jaskinia. Z wnętrza uchodzi dziwny, lekko kadzidlany zapach. Wchodzimy do środka mając nadzieję, że to "nasza" jaskinia i znajdziemy w niej trop w sprawie [kikimor](#b_kikimora) i/lub [Baraniny](#p_baranina).
    - Zapach robi się intesywniejszy. W pewnym momencie każdemu z nas wydaje się, że widzi coś dziwnego - [Ilana](#g_ilana) w miejscu [Kajetana](#g_kajetan) widzi dużego królika.
    - W jaskini, oprócz odpowiedzialnych za nasz rozweselony stan psychoaktywnych, nader ruchliwych roślinek ciasno porastających każdą płaszczyznę, natykamy się na gigantyczną rosiczkę wyrastającą z kupy kości leżącej w głębokim dole.
    - Kwiat zdaje się wabić zapachem. Nie chcąc dać się wodzić na pokuszenie wycofujemy się i wychodzimy z jaskini. [Kajetan](#g_kajetan) używa swoich przyzwańców do sprawdzenia dokąd jaskinia się ciągnie i co jest dalej, za kwiatem.
    - Ze zwiadu wraca tylko jeden stworek. Melduje, że natknął się na drugie obozowisko zaraz obok zdaje się kolejnego magicznego kręgu menhirów. Centralny kamień wibruje powodując lekkie drganie ziemi w okolicy.
    - U wejścia jaskini mija nas [kikimora](#b_kikimora). Niczym w transie, lekko wystraszona gna na oślep w głąb jaskini, niemal zupełnie nas nie zauważając.
    - [Elf](#g_kajetan) posyła kolejną grupę stworków na dokładniejszy rekonesans drugiego obozowiska. Przyzwańce przynoszą podniszczony nilfgaardzki rapier i skórzany tubus z przyrządami kartograficznymi, także z nilfgaardzkim symbolem słońca. Podobno pod porostami ciągną się dziesiątki małych tuneli, jakby ktoś lub coś tu kopało. Sami natykamy się na porzucony, zardzewiały górniczy kilof.
    - [Ilana](#g_ilana) zabiera z jaskini kilka pędów dziwnej rośliny - dla Feliksa, w sprawie oszalałych [kikimor](#b_kikimora).
    - Robi się ciemno, więc zatrzymujemy się na noc w chacie, uprzednio oczyściwszy trochę wnętrze i okolicę. Podczas porządków znajdujemy nowe poszlaki: piłę i obcęgi z resztkami zaschniętej, starej krwi, a także pasiastą blaszkę z temerskimi liliami.
    - Wygląda na to, że podczas Trzeciej Wojny Północnej budynek służył nilfgaardzkim siłom do przetrzymywania i przesłuchiwania jeńców z [Temerskich](#l_temeria) Służb specjalnych zwanych Niebieskimi Pasami. Służby te specjalizowały się podobno w wyłapywaniu i likwidowaniu nieludzi spiskujących z Czarnymi.
    - Drzewa dookoła chaty są lekko spowite ciernistymi pnączami. Dużo z nich niczym pająk w sidłach trzyma martwe, bezwładnie wiszące [kikimory](#b_kikimora).
2. Postęp w poszukiwaniach
    - Nazajutrz udaje nam się ustalić lokację 2 z 3 wież, ale jedna jest całkowicie zatopiona, a druga - niemal doszczętnie zrujnowana. Trzeciej wieży niestety ani śladu mimo usilnych naszych starań i patrolowania okolicy z lotu ptaka.
    - Wracając zahaczamy o norę [Lentinusa](#p_lentinus). Opowiadamy mu co znaleźliśmy w jaskini. [Druid](#p_lentinus) jest przerażony i opowiada o roślinach, które mu przynieśliśmy:
        - <tu wstaw nazwę i opis pędów>
        - <tu wstaw nazwę i opis bulw>
        - <tu wstaw nazwę i opis przerośniętej rosiczki>
    - [Lentinus](#p_lentinus) mówi nam jak można się pozbyć niebezpiecznych chwastów. Proponuje nagotować oleju z przyniesionych pędów, który - podany sztuczką wielkiej rosiczce - powinien go osłabić, a w odpowiedniej ilości nawet unicestwić. Mając jednak na uwadze starczą demencję [druida](#p_lentinus), dziękujemy mu za pomoc obiecując przekazać sprawę dalej.
    - [Ilana](#g_ilana) pyta o kryształ Esme. Okazuje się, że drugi krąg, który znaleźliśmy nadał by się na rytuał. Niestety jego lokacja jest póki co zbyt niebezpieczna. Próbę reanimowania pierwszego, nieaktywnego już kręgu podejmowali uczniowie [Lentinusa](#p_lentinus), bezskutecznie. Rzeźba w centrum to golem, którego rzekomo miałaby aktywować burza.
    - Żegnamy się z [druidem](#p_lentinus). Idąc do portu wpadamy w wiosce drwali na grupę strażników inwestygujących miejsce jatki. Towarzyszy im [Łowczy Feliks](#p_feliks).
    - Zostajemy zatrzymani i wzięci na spytki. Póki co jednak w roli ewentualnych świadków zdarzenia, a nie bezpośrednich podejżanych.
    - Wysłuchawszy naszych zgodnych z prawdą, acz lakonicznych wyjaśnień, sierżant oddelegowuje nas z Feliksem do miasta aby spisać raport z zeznań. Mamy być do dyspozycji na ewentualne wezwanie, ale sytuacja jest pod kontrolą, nic nam się nie zarzuca.
    - Pakujemy się do łódki. W drodze do miasta opowiadamy Feliksowi co znaleźliśmy w jaskini na bagnach. Mężczyzna słucha nas z niedowierzaniem wymalowanym na twarzy. Na dowód przekazujemy nilfgaardzki rapier i pokazujemy tubus. Umawiamy się, że mapę bagien dostarczymy mu nazajutrz, do ratusza (oczywiście uprzednio usuwając z niej lokację nory [Lentinusa](#p_lentinus)).
3. Do cywilizacji
    - Setnie zmęczeni, ale zadowoleni z takiego obrotu spraw idziemy na noc do Lisa. Odbijamy się od zamkniętych drzwi, bo zdaje się [Grimma](#p_grimma) urządza tego wieczora zamkniętą imprezę dla swoich pobratymców.
    - Udaje nam się utargować kolację i nocleg w stajni za mniej niż połowę regularnej ceny pokoju. Udajemy się do stajni, po chwili zjawia się także obsługa z jedzeniem.
    - [Kajetan](#g_kajetan) kontaktuje się z [Duskiem](#p_dusek). Informuje go o naszych znaleziskach i próbuje zaaranżować przeprawę na bagna. W opowiedzi otrzymuje stwierdzenie, że dopóki nie znajdziemy ostatniej, najnowszej, stojącej jeszcze wieży, nasza umowa jest nieważna, bo ruiny, które odnaleźliśmy są bezwartościowe. 
    - [Handlarzowi](#p_dusek) zależy tylko na tej ostatniej, jak się okazuje nienaruszonej wieży i tylko wtedy pofatyguje się z nami na bagna.
    - Korzystając z dogodnego momentu [Ilana](#g_ilana) wysyła wiadomość do [Skovika](#p_skovik). Informuje, że niebawem będą z powrotem w [Mariborze](#l_maribor). Pyta też, czy [Gardi](#p_gardi) otrzymał jej wiadomość. Wyspiarz dzieli się wieściami:
        - [Gardi](#p_gardi) dalej się dąsa; twierdzi, że nie był w [Wyzimie](#l_wyzima) i nie może wysłać tam posłańca, a nawet gdyby mógł to i tak nie ma zamiaru kontaktować się z [druidką](#g_ilana)
        - [Finarrin](#p_druid_finarrin) wrócił do wioski, podobno w karocy
        - on sam ma się już lepiej - może dołączyć do nas w [Mariborze](#l_maribor)
    - W nocy ma miejsce burza. [Kajetan](#g_kajetan) cały czas przeczesuje okolicę szukając ostatniej wieży oczami sowy. Ptak przysiada w jedynym miejscu, w którym nie pada deszcz - na starej brzozie [Lentinusa](#p_lentinus). W robłyskach błyskawic, na horyzoncie, na którym majaczy odległe [Burdoff](#l_burdoff), [elf](#g_kajetan) dostrzega strzelisty czarny kształt iglicy wieży.
    - Wygląda na to, że ostatnia wieża jest w pełni sprawna i - w porównaniu do pozostałych - nienaruszona, a przed niepowołanym ciekawskim wzrokiem skrywa ją iluzja.
4. Do domu
    - Zachodzimy na śniadanie do Lisa. Jeszcze kilku gości poprzedniego wieczora siedzi przy stoliku i o czymś dyskutują z [Grimmą](#p_grimma).
    - Przy śniadaniu [Kajetan](#g_kajetan) opowiada co widział w nocy. Podejmujemy decyzję, że czas nas nagli, a szukanie obłożonej iluzją wieży i najprawdopodobniej forsowanie jej zabezpieczeń za dwie błyskotki zywczajnie nam się nie opłaca.
    - [Ilana](#g_ilana) wypytuje na odchodne żonę krasnoluda o druidów z bagien. Kobieta informuje, że przed Trzecią Wojną wynieśli się stamtąd. Miało to miejsce w czasie konfliktu Zakonnych z Wiewiórkami.
    - Przed wyruszeniem do [Mariboru](#l_maribor) zachodzimy do ratusza, przekazać Feliksowi obiecaną mapę, z której oprócz domu [druida](#p_lentinus) wykreślamy także dwie odnalezione wieże. 
    - Czekamy w kolejce na wskazanie pokoju. [Ilana](#g_ilana) zauważa stojącego za nami starszego mężczyznę, który jakby zniecierpliwiony pokazuje na zegarek. Z tą różnicą, że na ręce zamiast zegarka ma... tatuaż barana.
    - Gdy przychodzi nasza kolej, zostajemy oddelegowani do pokoju 13A. W pokoju 13A zastajemy urzędnika, który przekierowuje nas do pokoju 13B. Tam na szczęście zastajemy już tylko Feliksa. Dostajemy 200GP za pomoc w rozwiązaniu sprawy [kikimor](#b_kikimora).
    - Na odchodne [Kajetan](#g_kajetan) robi psikusa i podmienia numery dwóch pokojów. Przy drzwiach mija nas starszy pan od zegarka. Pyta o postęp w sprawie konkurencyjnego dealera. [Ilana](#g_ilana) zbywa go mówiąc, że jeśli się czegoś dowiemy to się skontaktujemy.
    - Wychodzimy z miasta przez tę samą bramę, którą przyszliśmy. Na podgrodziu znów obłażą nas żebracy. [Ilana](#g_ilana) rzuca im garść miedziaków żeby ulotnić się bez przepychanki.
    - Przechodząc przez podgrodzie [druidka](#g_ilana) zatrzymuje się przy kapliczce wiecznego ognia, do której wrzuca "poszlakę" od [Baraniny](#p_baranina). Pod daszkiem ktoś zostawił liścik z wiadomością _"Dostawa dziś w nocy pod loszkiem"_.
    - Poproszony przez [dziewczynę](#g_ilana) [Kajetan](#g_kajetan) wysyła wiadomość do Barniny przekazując treść liściku. Następnie oddalamy się na pola, szukając bezpiecznego miejsca na krąg teleportacyjny.
    - Znalazłszy niewielki zagajnik [Kajetan](#g_kajetan) mości w nim swój bąbelek, a następnie wyrysowuje wzór kręgu. Idzie przodem, bo [Ilana](#g_ilana) boi się nieznanej dotąd sztuczki maga.
5. Stare-nowe śmieci
    - Po chwili dziwnego zawieszenia w oślepiającej jasności stajemy w [Mariborze](#l_maribor), w ruinach posiadłości [Merigold](#p_triss_merigold). To znaczy [Kajetan](#g_kajetan) staje, a zaraz za nim, na plecy [maga](#g_kajetan) wytacza się zdezorientowana [druidka](#g_ilana), przewracając oboje.
    - Wspomnianego przez [Keirę](#p_keira_metz) Brasa nie ma na piętrze. Przechodząc dalej widzimy tylko jego namiot oraz "wystawkę" w postaci kapelusza z pawim piórkiem i dwóręcznego miecza.
    - Sam mag czeka na nas na dole. Wita nas (w naszych własnych progach o ironio) niczym gospodarz. Z wyglądu przypomina bardziej wojaka niż maga - jest postawny i barczysty, zamiast fircykowatych fatałaszków nosi połączenie szaty i pancerza, a i twarz jest mało "upiękniona", zupełnie nie jak typowy przedstawiciel jego fachu.
    - Po krótkiej wymianie uprzejmości Bras przekazuje nam prezent od [Keiry](#p_keira_metz) - dwa kamienie komunikacyjne. Następnie wychodzi w swoich sprawach przebrany w strój Redańskiego oficera.
    - [Kajetan](#g_kajetan) otrzymuje wiadomość od [Keiry](#p_keira_metz). [Czarodziejce](#p_keira_metz) udało się ustalić datę audiencji z Radą [Kapituły](#r_kapitula).
    - W tym samym czasie [Ilana](#g_ilana) nie próżnuje: wysyła dwa ptaki z wiadomością do wioski: po jednym do [Skovika](#p_skovik) i [Finarrina](#p_druid_finarrin). [Gardiego](#p_gardi) finalnie nie zaszczyca wiadomością, skoro sam stwierdził, że nie ma ochoty z nią rozmawiać.
    - U wejścia do kanałów zamontowano nowe drzwi. Tym razem solidniejsze, więc nie ma mowy o wyciąganiu ich z zawiasów. Z pomocą Esme [druidka](#g_ilana) kradnie jeden z kluczy do kanałów aby ułatwić sobie komunikację.