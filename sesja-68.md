### Sesja 68
1. Bagienna fauna i flora
    - Chata ma kształt litery "L". Z przodu i na tyłach znajdował się kiedyś ogródek, ale teraz zarósł niepomiernie, a chwasty w nim rosnące wydają się nader duże i bujne.
    - Dostępu do budynku bronią drzwi od spodu mocno obrośnięte przez drobne pnącza. Kajetan wyjmuje drzwi z przerdzewiałych zawiasów. Pędy wydają się być nader żywe - straciwszy oparcie wyciągają się do trzymanych przez [elfa](Kajetan) drzwi niczym ręce.
    - Przeszukujemy chatę, w której oprócz namiotów znajdujemy klatki z ludzkimi szczątkami. Z jednego z namiotów Kajetan wygrzebuje podniszczoną sakiewkę pełną złotych zębów.
    - Nasze myszkowanie przerywa atak dziwnej rośliny przypominającej bulwę jakiegoś kwiatu, z wnętrza którego wystrzeliwują w naszą stronę chwytne pnącza.
    - Oprócz bulwiastych roślin pagórka bronią jeszcze inne cierniste pnącza podobne do tych z Ellander. Strzelają do nas cierniami rozmiarem przypominającymi strzały.
    - Przypalamy narzucające się chwasty ogniem. Za zwęglonymi kłączami zieje w nas otworem wcześniej niezauważalna jaskinia. Z wnętrza uchodzi dziwny, lekko kadzidlany zapach. Wchodzimy do środka mając nadzieję, że to "nasza" jaskinia i znajdziemy w niej trop w sprawie kikimor i/lub Baraniny.
    - Zapach robi się intesywniejszy. W pewnym momencie każdemu z nas wydaje się, że widzi coś dziwnego - Ilana w miejscu Kajetana widzi dużego królika.
    - W jaskini, oprócz odpowiedzialnych za nasz rozweselony stan psychoaktywnych, nader ruchliwych roślinek ciasno porastających każdą płaszczyznę, natykamy się na gigantyczną rosiczkę wyrastającą z kupy kości leżącej w głębokim dole.
    - Kwiat zdaje się wabić zapachem. Nie chcąc dać się wodzić na pokuszenie wycofujemy się i wychodzimy z jaskini. Kajetan używa swoich przyzwańców do sprawdzenia dokąd jaskinia się ciągnie i co jest dalej, za kwiatem.
    - Ze zwiadu wraca tylko jeden stworek. Melduje, że natknął się na drugie obozowisko zaraz obok zdaje się kolejnego magicznego kręgu menhirów. Centralny kamień wibruje powodując lekkie drganie ziemi w okolicy.
    - U wejścia jaskini mija nas kikimora. Niczym w transie, lekko wystraszona gna na oślep w głąb jaskini, niemal zupełnie nas nie zauważając.
    - [Elf](Kajetan) posyła kolejną grupę stworków na dokładniejszy rekonesans drugiego obozowiska. Przyzwańce przynoszą podniszczony nilfgaardzki rapier i skórzany tubus z przyrządami kartograficznymi, także z nilfgaardzkim symbolem słońca. Podobno pod porostami ciągną się dziesiątki małych tuneli, jakby ktoś lub coś tu kopało. Sami natykamy się na porzucony, zardzewiały górniczy kilof.
    - Ilana zabiera z jaskini kilka pędów dziwnej rośliny - dla Feliksa, w sprawie oszalałych kikimor.
    - Robi się ciemno, więc zatrzymujemy się na noc w chacie, uprzednio oczyściwszy trochę wnętrze i okolicę. Podczas porządków znajdujemy nowe poszlaki: piłę i obcęgi z resztkami zaschniętej, starej krwi, a także pasiastą blaszkę z temerskimi liliami.
    - Wygląda na to, że podczas Trzeciej Wojny Północnej budynek służył nilfgaardzkim siłom do przetrzymywania i przesłuchiwania jeńców z Temerskich Służb specjalnych zwanych Niebieskimi Pasami. Służby te specjalizowały się podobno w wyłapywaniu i likwidowaniu nieludzi spiskujących z Czarnymi.
    - Drzewa dookoła chaty są lekko spowite ciernistymi pnączami. Dużo z nich niczym pająk w sidłach trzyma martwe, bezwładnie wiszące kikimory.
2. Postęp w poszukiwaniach
    - Nazajutrz udaje nam się ustalić lokację 2 z 3 wież, ale jedna jest całkowicie zatopiona, a druga - niemal doszczętnie zrujnowana. Trzeciej wieży niestety ani śladu mimo usilnych naszych starań i patrolowania okolicy z lotu ptaka.
    - Wracając zahaczamy o norę Lentinusa. Opowiadamy mu co znaleźliśmy w jaskini. [Druid](Lentinus) jest przerażony i opowiada o roślinach, które mu przynieśliśmy:
        - <tu wstaw nazwę i opis pędów>
        - <tu wstaw nazwę i opis bulw>
        - <tu wstaw nazwę i opis przerośniętej rosiczki>
    - Lentinus mówi nam jak można się pozbyć niebezpiecznych chwastów. Proponuje nagotować oleju z przyniesionych pędów, który - podany sztuczką wielkiej rosiczce - powinien go osłabić, a w odpowiedniej ilości nawet unicestwić. Mając jednak na uwadze starczą demencję [druida](Lentinus), dziękujemy mu za pomoc obiecując przekazać sprawę dalej.
    - Ilana pyta o kryształ Esme. Okazuje się, że drugi krąg, który znaleźliśmy nadał by się na rytuał. Niestety jego lokacja jest póki co zbyt niebezpieczna. Próbę reanimowania pierwszego, nieaktywnego już kręgu podejmowali uczniowie Lentinusa, bezskutecznie. Rzeźba w centrum to golem, którego rzekomo miałaby aktywować burza.
    - Żegnamy się z [druidem](Lentinus). Idąc do portu wpadamy w wiosce drwali na grupę strażników inwestygujących miejsce jatki. Towarzyszy im Łowczy Feliks.
    - Zostajemy zatrzymani i wzięci na spytki. Póki co jednak w roli ewentualnych świadków zdarzenia, a nie bezpośrednich podejżanych.
    - Wysłuchawszy naszych zgodnych z prawdą, acz lakonicznych wyjaśnień, sierżant oddelegowuje nas z Feliksem do miasta aby spisać raport z zeznań. Mamy być do dyspozycji na ewentualne wezwanie, ale sytuacja jest pod kontrolą, nic nam się nie zarzuca.
    - Pakujemy się do łódki. W drodze do miasta opowiadamy Feliksowi co znaleźliśmy w jaskini na bagnach. Mężczyzna słucha nas z niedowierzaniem wymalowanym na twarzy. Na dowód przekazujemy nilfgaardzki rapier i pokazujemy tubus. Umawiamy się, że mapę bagien dostarczymy mu nazajutrz, do ratusza (oczywiście uprzednio usuwając z niej lokację nory Lentinusa).
3. Do cywilizacji
    - Setnie zmęczeni, ale zadowoleni z takiego obrotu spraw idziemy na noc do Lisa. Odbijamy się od zamkniętych drzwi, bo zdaje się Grimma urządza tego wieczora zamkniętą imprezę dla swoich pobratymców.
    - Udaje nam się utargować kolację i nocleg w stajni za mniej niż połowę regularnej ceny pokoju. Udajemy się do stajni, po chwili zjawia się także obsługa z jedzeniem.
    - Kajetan kontaktuje się z Duskiem. Informuje go o naszych znaleziskach i próbuje zaaranżować przeprawę na bagna. W opowiedzi otrzymuje stwierdzenie, że dopóki nie znajdziemy ostatniej, najnowszej, stojącej jeszcze wieży, nasza umowa jest nieważna, bo ruiny, które odnaleźliśmy są bezwartościowe. 
    - [Handlarzowi](Dusek) zależy tylko na tej ostatniej, jak się okazuje nienaruszonej wieży i tylko wtedy pofatyguje się z nami na bagna.
    - Korzystając z dogodnego momentu Ilana wysyła wiadomość do Skovika. Informuje, że niebawem będą z powrotem w Mariborze. Pyta też, czy Gardi otrzymał jej wiadomość. Wyspiarz dzieli się wieściami:
        - Gardi dalej się dąsa; twierdzi, że nie był w Wyzimie i nie może wysłać tam posłańca, a nawet gdyby mógł to i tak nie ma zamiaru kontaktować się z [druidką](Ilana)
        - Finarrin wrócił do wioski, podobno w karocy
        - on sam ma się już lepiej - może dołączyć do nas w Mariborze
    - W nocy ma miejsce burza. Kajetan cały czas przeczesuje okolicę szukając ostatniej wieży oczami sowy. Ptak przysiada w jedynym miejscu, w którym nie pada deszcz - na starej brzozie Lentinusa. W robłyskach błyskawic, na horyzoncie, na którym majaczy odległe Burdoff, [elf](Kajetan) dostrzega strzelisty czarny kształt iglicy wieży.
    - Wygląda na to, że ostatnia wieża jest w pełni sprawna i - w porównaniu do pozostałych - nienaruszona, a przed niepowołanym ciekawskim wzrokiem skrywa ją iluzja.
4. Do domu
    - Zachodzimy na śniadanie do Lisa. Jeszcze kilku gości poprzedniego wieczora siedzi przy stoliku i o czymś dyskutują z Grimmą.
    - Przy śniadaniu Kajetan opowiada co widział w nocy. Podejmujemy decyzję, że czas nas nagli, a szukanie obłożonej iluzją wieży i najprawdopodobniej forsowanie jej zabezpieczeń za dwie błyskotki zywczajnie nam się nie opłaca.
    - Ilana wypytuje na odchodne żonę krasnoluda o druidów z bagien. Kobieta informuje, że przed Trzecią Wojną wynieśli się stamtąd. Miało to miejsce w czasie konfliktu Zakonnych z Wiewiórkami.
    - Przed wyruszeniem do Mariboru zachodzimy do ratusza, przekazać Feliksowi obiecaną mapę, z której oprócz domu [druida](Lentinus) wykreślamy także dwie odnalezione wieże. 
    - Czekamy w kolejce na wskazanie pokoju. Ilana zauważa stojącego za nami starszego mężczyznę, który jakby zniecierpliwiony pokazuje na zegarek. Z tą różnicą, że na ręce zamiast zegarka ma... tatuaż barana.
    - Gdy przychodzi nasza kolej, zostajemy oddelegowani do pokoju 13A. W pokoju 13A zastajemy urzędnika, który przekierowuje nas do pokoju 13B. Tam na szczęście zastajemy już tylko Feliksa. Dostajemy 200GP za pomoc w rozwiązaniu sprawy kikimor.
    - Na odchodne Kajetan robi psikusa i podmienia numery dwóch pokojów. Przy drzwiach mija nas starszy pan od zegarka. Pyta o postęp w sprawie konkurencyjnego dealera. Ilana zbywa go mówiąc, że jeśli się czegoś dowiemy to się skontaktujemy.
    - Wychodzimy z miasta przez tę samą bramę, którą przyszliśmy. Na podgrodziu znów obłażą nas żebracy. Ilana rzuca im garść miedziaków żeby ulotnić się bez przepychanki.
    - Przechodząc przez podgrodzie [druidka](Ilana) zatrzymuje się przy kapliczce wiecznego ognia, do której wrzuca "poszlakę" od Baraniny. Pod daszkiem ktoś zostawił liścik z wiadomością _"Dostawa dziś w nocy pod loszkiem"_.
    - Poproszony przez [dziewczynę](Ilana) Kajetan wysyła wiadomość do Barniny przekazując treść liściku. Następnie oddalamy się na pola, szukając bezpiecznego miejsca na krąg teleportacyjny.
    - Znalazłszy niewielki zagajnik Kajetan mości w nim swój bąbelek, a następnie wyrysowuje wzór kręgu. Idzie przodem, bo Ilana boi się nieznanej dotąd sztuczki maga.
5. Stare-nowe śmieci
    - Po chwili dziwnego zawieszenia w oślepiającej jasności stajemy w Mariborze, w ruinach posiadłości Merigold. To znaczy Kajetan staje, a zaraz za nim, na plecy [maga](Kajetan) wytacza się zdezorientowana [druidka](Ilana), przewracając oboje.
    - Wspomnianego przez Keirę Brasa nie ma na piętrze. Przechodząc dalej widzimy tylko jego namiot oraz "wystawkę" w postaci kapelusza z pawim piórkiem i dwóręcznego miecza.
    - Sam [mag](Bras) czeka na nas na dole. Wita nas (w naszych własnych progach o ironio) niczym gospodarz. Z wyglądu przypomina bardziej wojaka niż maga - jest postawny i barczysty, zamiast fircykowatych fatałaszków nosi połączenie szaty i pancerza, a i twarz jest mało "upiękniona", zupełnie nie jak typowy przedstawiciel jego fachu.
    - Po krótkiej wymianie uprzejmości Bras przekazuje nam prezent od Keiry - dwa kamienie komunikacyjne. Następnie wychodzi w swoich sprawach przebrany w strój Redańskiego oficera.
    - Kajetan otrzymuje wiadomość od Keiry. [Czarodziejce](Keira) udało się ustalić datę audiencji z Radą Kapituły.
    - W tym samym czasie Ilana nie próżnuje: wysyła dwa ptaki z wiadomością do wioski: po jednym do Skovika i Finarrina. Gardiego finalnie nie zaszczyca wiadomością, skoro sam stwierdził, że nie ma ochoty z nią rozmawiać.
    - U wejścia do kanałów zamontowano nowe drzwi. Tym razem solidniejsze, więc nie ma mowy o wyciąganiu ich z zawiasów. Z pomocą Esme [druidka](Ilana) kradnie jeden z kluczy do kanałów aby ułatwić sobie komunikację.