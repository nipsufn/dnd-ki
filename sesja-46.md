### Sesja 45
1. Nowe wieści o poranku
    - Budzimy się w "bąbelku" otoczeni aromatem końskich odchodów. Zbieramy się do wymarszu kiedy znajduje nas ptasi posłaniec, tym razem to najzwyklejszy niemagiczny wróbel.
    - Ptak przyniósł wiadomość od [Finarrina](#p_druid_finarrin). [Ilana](#g_ilana) relacjonuje ją po krótce [Kajetanowi](#g_kajetan) celowo pomijając szczegóły nieistotne dla elfa. 
    - [Finarrin](#p_druid_finarrin) informuje, że do [Nowego Mariboru](#l_maribor) ściąga wojsko, a oni sami są śledzeni (przez ludzi [Kaspara](#p_kaspar)?). Grupa zmierza do [Dorian](#l_dorian), skąd będą próbowali dostać się przez góry do [Brokilonu](#l_brokilon). Dodaje, że [Skovik](#p_skovik) nienajlepiej odebrał nagłą i niezapowiedzianą zmianę planów, ale tym już [Ilana](#g_ilana) nie dzieli się z elfem.
    - Posłaniec znalazł nas po 3 dniach od nadania wiadomości. Dedukujemy, że  [Dorian](#l_dorian) od [Mariboru](#l_maribor) dzielą około 3 dni drogi, a więc możliwe, że [Finarrin](#p_druid_finarrin) i spółka są już w mieście.
2. Ku [Brugge](#l_brugge)
    - Idąc gościńcem zauważamy niepokojące anomalie. Śnieg zaczyna znikać, a w jego miejsce na naszych oczach pojawia się trawa. 
    - Efekt ten nasila się w marszu - rośliny jakby rosną w przyspieszonym tempie, a drzewa momentalnie stają się wyższe i zamykają się nad naszymi głowami tworząc zielony tunel.
    - [Kajetan](#g_kajetan) używa magicznego oka do przeskanowania okolicy. Oboje dostrzegamy spektralne zwierzęta o nienaturalnie dużych rozmiarach i  dziwnych cechcach jak kilka ogonów zamiast jednego.
    - Rzut oka przez szkiełka pozwala zauważyć zieloną aurę w okolicy. Aura jest dość intensywna, jak gęsta mgła.
    - [Kajetan](#g_kajetan) próbuje napisać wiadomość do [magistra Floriana](#p_florian_z_vicovaro), ale nie udaje mu się - tekst nie znika z pergaminu.
    - Doświadczamy dziwnego zakrzywienia czasu, podobnego do tego w [Brokilonie](#l_brokilon). Jesteśmy zmęczeni i mamy wrażenie, że podróżujemy już pół dnia kiedy [Ilana](#g_ilana) doznaje olśnienia - koń zdaje się być niewzruszony nagłą zmianą i stąpa jak gdyby nigdy nic.
    - Druidka zasłania sobie oczy i daje się prowadzić koniowi stąpającemu traktem, na grzbiecie którego siedzi [Kajetan](#g_kajetan) bacznie obserwujący powolnie znikające pismo.
    - Po jakichś 10 metrach efekt znika jak ręką odjął. Co dziwne, koń zdaje się przez cały czas widział wszystko normalnie.
3. Na granicy
    - Docieramy do strażnicy granicznej. Jest już wieczór, zwodzony most podniesiono na czas nocy i nie dostaniemy się do [Brugge](#l_brugge) aż do rana.
    - [Kajetan](#g_kajetan) kontaktuje się z [Vicovaro](#p_florian_z_vicovaro). Mag informuje nas przez teraz już działający zwój, że kamień mamy zostawić u niejakiego [kapitana Gyfa](#p_gyf).