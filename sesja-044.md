### Sesja 44
##### [Sesja 43](#sesja-043) [Sesja 45](#sesja-045)
1. Poranek po bitwie
    - Robimy plany. Decydujemy się udać wspólnie do Cleves aby uzupełnić zapasy i odpocząć w cywilizacji.
    - Plan jest taki, że Kajetan z Ilaną i Skovikiem pójdą dalej, w stronę Kaedwen, a Finarrin wraz z resztą dokończy sprawę Brokilońską.
    - Stawiamy na koła poturbowany wóz krasnoludów, który to Ilana zaoferowała się pociągnąć w swojej zwierzęcej formie.
2. Ku cywilizacji
    - W drodze natykamy się na wycinkę drzew. Wycinki tej pilnuje kilku konnych w mieszanych barwach: czerń, srebro i czerwień.
    - Brukowany trakt, którym szliśmy na północny zachód, zmienia się najpierw w nierówną ścieżkę, a następnie wcina się w wycinkę i ginie zupełnie wśród wyrębu.
3. Poręba
    - Nie chcąc zakłócać wycinki wędrujemy pod lasem, z dala od pracujących drwali. Konni zdają się nas zauważyć, jeden z nich po chwili podjeżdża i zagaja rozmowę.
    - Strażnik wypytuje nas dokąd zmierzamy. Mężczyzna nosi barwy Temerii podległej Redanii. 
    - Dowiadujemy się, że wycinka prowadzona jest na odbudowę Mariboru, który teraz zwą Nowym Mariborem.
    - Cleves to fort, w którym może być ciężko o nocleg czy prowiant. Bliżej mamy do Mariboru, do którego z resztą wiedzie trakt. 
    - Kajetan kreuje pozory sympatyzowania ze strażnikiem. Na odchodnym życzy mu zdrowia, bo mężczyzna co chwila dość mocno zanosi się kaszlem. Na szczęście strażnik nie drąży zbytnio i szybko oddala się do pracy.
4. Nocleg
    - Rozbijamy obóz w lesie, niedaleko poręby, z dala od wścibskich oczu. Staramy się nie ściągać na siebie uwagi, bo drwale najwyraźniej pracują na kilka zmian do późnej nocy.
    - Ilana idzie zapolować na kolację, kiedy Kajetan przygotowuje się do transu aby zorientować się w naszym położeniu.
    - Zwiad Kajetana przerywa jakiś ptak, który "zderza się" z jego świadomością lewitującą nad drzewami.
    - W tym samym czasie Ilana zauważa dużego ptaka - chyba sowę - krążącego nad koronami drzew. Wspina się na drzewo, oddaje dwa celne strzały z łuku i omal nie spada z niego z wrażenia, kiedy sowa zamiast spaść na ziemię, rozpływa się w powietrzu jak mgła.
    - Moment po zniknięciu ptaka z lasu słychać męski krzyk bólu. Słyszymy go wszyscy, bo źródło znajduje się w niewielkiej odległości od obozu. 
    - Enid zakrada się sprawdzić któż to się tak drze. Okazuje się, że strzała Ilany, która "przeleciała" przez sowę, trafiła prosto w nogę niczego nieświadomego, szczającego pod drzewem drwala.
    - Na szczęście mimo niepowodzenia z sową, [druidka](Ilana) znajaduje kilka większych gryzoni zdatnych do zjedzenia. Warunki w lesie są nie najlepsze - dziewczyna grzęźnie po kostki w błocie.
    - Wysłuchawszy relacji z polowania, Kajetan zaczyna snuć teorie spiskowe:
        - [Vicovarro](Florian) śledzi nas - może od czasu ucieczki z Brugge, może od czasu przejścia przez drzewa, a może i trafił na nas podążając za Formorianem
        - możliwe, że Magister Florian jest chory na to samo co nasz [mag](Kajetan)
        - Aen Eldrin oszukują nas i nie mają najmniejszego zamiaru pomóc naszemu światu, a Formorian jest im potrzebny do ich własnych celów
    - Kiedy tak obozujemy, do naszych uszu dochodzą dźwięki ludzi chodzących po lesie z latarniami. Z powodu rannego drwala wysłano mały patrol, bo pechowa strzała, której Ilana użyła do polowania, pochodziła z wymiany ze Scoia'teal pod Ellander.
    - Ilana bardzo cicho opuszcza obóz i zmieniona w wilka przegania ludzi z okolicy ich obozowiska.
    - Kajetan, wiedziony przekonaniem o słuszności swoich podejrzeń, kontaktuje się magicznie z Leivem:
        - [Vicovarro](Florian) został okradziony podczas zamieszania, które spowodowaliśmy opuszczając Brugge
        - mag popadł w paranoję i szuka zemsty na winowajcach
        - praktycznie nie wyściubia nosa ze swojej pracowni
5. Maribor
    - Zmieniamy cel naszej podróży i decydujemy udać się do Mariboru.
    - Wczesnym południem docieramy do niegdyś potężnego miasta. Po drodze widzimy drewno spławiane rzeką.
    - Faktycznie widać tu postępy w odbudowie - na ograbionych fundamentach naprędce konstruowane są drewniane budynki, ludzie mają nadzieję zadeklarować własność działek w chaosie odbudowy.
    - Noclegu niestety brak - potwierdza to kilka osób, które zaczepiamy. Karczmy dopiero się budują, póki co serwują jedynie jadło i piwo, ale na pokoje nie ma co liczyć.
    - Zmierzamy w głąb miasta chcąc poszukać jakiegoś lepszego piwa i jedzenia, a może nawet kogoś handlującego bronią. 
    - Przechodząc obok ratusza Ilana dostrzega jednego z konnych z mostu - tego samego starszego jegomościa, który rzucił wiedźminowi sakiewkę. Jakiś przygrubawy typ o twarzy zbira pomaga mu wsiąść na konia. Typ przygląda nam się przez chwilę, ale zaraz wraca do rozmowy z konnym.
    - Chcąc najpierw napełnić żołądki czymś ciepłym, rozsiadamy się w jednej z "podwórkowych" karczm. Pogrążamy się w rozmowie i planowaniu, kiedy Enid zauważa, że przyglądają nam się ukradkiem tutejsi strażnicy.
    - Kajetan zdecydowanym krokiem podchodzi do ich stolika i - ku ich zmieszaniu - przysiada się, stawiając strażnikom kolejkę na swój koszt. Pyta wprost dlaczego nas obserwują.
    - W międzyczasie zauważamy, że zwykłej klienteli zaczyna gwałtownie ubywać, a jest to spowodowane zwiększającą się liczbą strażników, którzy w tej chwili zajmują już większość stołów.
    - Dwaj strażnicy opowiadają nieco o sytuacji miasta, a następnie wyjawiają, że tutejszy burmistrz "zaprasza" nas na rozmowę do ratusza. Oni zaś mają nas do niego odeskortować. Wyrażają się przy tym jasno, że chodzi mu tylko o Kajetana i Ilanę - reszta grupy może iść wolno gdzie tylko dusza zapragnie.
6. Oferta nie do odrzucenia
    - W ratuszu wita nas grubasek, który wcześniej nam się przyglądał. To _Tymczasowy Burmistrz Nowego Mariboru - Komendant_ Kaspar. Typ o ogolonej na łyso głowie, twarzy oprycha i posturze sugerującej muskulaturę skrytą pod widoczną nadwagą.
    - Zostajemy poinformowani, że [mag z Brugge](Florian) poluje na nas mając nas za złodziejów, którzy obrabowali go w czasie pożaru.
    - Wyjątkowo, podczas tej zupełnie niewymuszonej wizyty, to Kajetan zachowuje zimną krew, podczas gdy Ilana nie szczędzi butnych, dosadnych komentarzy mogących zaognić sytuację jeszcze bardziej.
    - Jasnym dla nas jest, że Kaspar to dobry znajomek Larsa. Mamy mu pomóc pozbyć się [Magistra Floriana z Vicovarro](Florian) za 1000GP. W przypadku odmowy zostaniemy wydani w ręce maga, a Leiv - pracujący w tej chwili dla Larsa - zginie . Padają też groźby w kierunku reszty drużyny, sądzimy jednak, że sobie poradzą z bandą rzezimieszków.
    - Nie mając zbytnio wyjścia przystajemy na warunki "burmistrza". Dostajemy 100GP zaliczki i wolny wieczór na przygotowanie się do podróży.
7. Dobra mina do złej gry
    - Krótko rozmawiamy z Finarrinem:
        - drużyna się rozdziela
        - [druid](Finarrin) ma kontynuować swoją misję i uważać na ewentualny atak oprychów
        - informacje o ryzyku, na jakie narażony jest Leiv ma absolutnie zachować dla siebie - jego bracia mogą dostać małpiego rozumu
    - Nocujemy w dole po wieży Merigold, dyskutując przy tym jaką strategię obrać:
        - Lars musi zostać zlikwidowany, pozwolił sobie na zbyt wiele
        - możemy spróbować współpracy z Magistrem Florianem, ale musimy mieć się na baczności
    - Kajetan kontaktuje się przed snem z [magistrem Florianem](Florian) i Leivem. Wymienia z oboma kilka krótkich wiadomości.
    - Nie wiemy czy Vicovaro wierzy w naszą wersję wydarzeń. Mag dziękuje za informacje i zgadza się by mu pomóc. Mamy udawać, że jesteśmy po stronie Larsa do ostatniej chwili
    - Leiv zostaje ostrzeżony przed grożącym mu niebezpieczeństwem. Jeśli może, ma uciekać z Brugge i trzymać się jak najdalej od kryminału.
    - Jednomyślnie zgadzamy się, że absolutnie nie będziemy pracować szantażowani. Trudno stwierdzić kto jest bardziej wściekły - Ilana czy Kajetan - patrząc na rezultaty współpracy z Larsem i kryminałem w Brugge.
        
    