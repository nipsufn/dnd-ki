### Sesja 59
1. W drogę!
    - przed naszym schronieniem wbita jest driadzia strzała, osmalona i pokryta krwią. Nie wiemy skąd się tu wzięła
    - szyldy z wozu [Madame Karoll](#p_karoll) znajdujemy niedbale zakopane w lesie, opodal mostu na Inie w drodze do do [Mariboru](#l_maribor)
    - od rzeki ciągnie nieprzyjemny smród, zauważamy pod mostem kratę do kanałów
    - miasto rozrosło się wszerz do swoich oryginalnych rozmiarów, a teraz pnie się w górę
2. Teoria kątów i trójkątów
    - wyznaczono plac targowy, bardzo z resztą ruchliwy. Wszyscy zdają się handlować żelastwem wszelakiego rodzaju, głównie drwalskimi narzędziami o niesamowicie zawyżonych cenach
    - dowiadujemy się że podobno na wyrębie narzędzia zaczęły strasznie szybko rdzewieć, a jedyny pieniądz w mieście jest z wycinki drzew
    - na rynku trwa budowa świątyni, rozpoczęte łuki wciąż oparte są na drewnianych wspornikach
    - tłum drwali wygląda na gotowych do zamieszek, dwóch ludzi ich uspokaja - bez większego powodzenia młody kapłan, oraz z szubienicy ktoś kogo bierzemy za nowego burmistrza. Zapewniena chłopów, że władze będą negocjować albo karać za zawyżone ceny, oraz obiecuje, że dla każdego starczy siekierki
    - na tablicy ogłoszeniowej widzimy:
        - _Strzeżcie się Wiewiórek! Nieludzkich rozbójników widziano przy wycince i na trakcie do [Mayeny](#l_mayena)_
        - _Urząd Burmistrza poszukuje wprawnych i odważnych do pracy w straży! Zastąpicie zaginiony oddział służąc miastu i obywatelom!_
        - _Zaraza Żelaza! Z rozporządzenia Burmistrza [Mariboru](#l_maribor) [Olega](#p_oleg) ogłasza się nagrodę za znalezienie przyczyny problemów z metalowymi narzędziami!_
    - zatrzymujemy się w karczmie, [Nowym Zrębie](#l_nowy_zrab). Zauważamy tam nieostrożnie przyglądającym się nam agentom Scoia'tael, krasnoluda Regana i niziołka Andy'ego
    - [Kajetan](#g_kajetan) przysiada się do nich, i nie owijając w bawełnę pyta czego chcą. Regan jest wyraźnie zestresowany naszą obecnością w mieście. Szukają złota i dziewczyn które zniknęły z pod [W Pół Drogi](#l_pol_drogi) - [elf](#g_kajetan) zapewnia ich że nic nas to nie obchodzi i nie będziemy im wadzić tak długo jak będą się trzymać z dala od nas, a ich złoto nie jest warte naszego zachodu.
    - Rezerwujemy nocleg i wyruszamy dalej, rozejrzeć się po okolicy w której niegdyś stała wieża [czarodziejki](#p_triss_merigold), by zobaczyć czy coś po niej zostało, co moglibyśmy wykorzystać
    - Teren, uprzątnięty i wyrównany, z nasadzeniami drzew, jest wciąż nieco obniżony. Wygląda na to że będzie tu park, a zgodnie z małą tabliczką w centrum, czarny ostrosłup stojący w miejscu dawnego domostwa [Czternastej z Sodden](#p_triss_merigold), w przyszłości zostanie zastąpiony jej pomnikiem.
    - [elf](#g_kajetan) widzi, że ostrosłup definitywnie jest magiczny w swojej naturze, jednak nie jest w stanie określić jego funkcji. Możliwe że służy jako punkt zaczepienia dla kogoś kto chciałby obserwować okolicę
    - Ku rozczarowaniu [Kajetana](#g_kajetan), wszystkie piwnice w okolicy są albo zamknięte na trzy spusty albo skonstruowane tak, że dostać się do nich można jedynie przez dom
    - W okolicy stoją jednak chwiejne ruiny trzech budynków, w trakcie rozbiórki. Podczas gdy [Ilana](#g_ilana) upewnia się że nikt nie wtyka nosa w nie swój interes, [Kajetan](#g_kajetan) zeskakuje do jednej z piwnice
    - [mag](#g_kajetan) nie znajduje żadnego miejsca w którym [młoda druidka](#g_ilana) mogła by zacząć kopać jako zwierzę, jednak wymacuje wnękę zabezpieczoną iluzją, a w niej kolejny ostrosłup, dużo mniejszy, ale zaklęty w ten sam sposób. Ukryty w zrujnowanych fundamentach, pozwala sobie na eksperyment. Posyła swoje magiczne oko, próbując nim wleźć w ostrosłup. Po chwili jego widzenie przenosi się nad obelisk w parku, a jedna z jego krawędzi jarzy się lekkim światłem. [Kajetan](#g_kajetan) próbuje tego samego manewru jeszcze raz, a jego widzenie tym razem przenosi się do kanałów, w których jednak nic ciekawego nie widzi, nawet kolejnej magicznej kotwy której się spodziewał. W teorii, trzy takie kotwy ułatwiały by obserwację i lokalizację osób i przedmiotów pomiędzy nimi...
    - Udajemy się na spoczynek. Śpimy w dużym pokoju wspólnym, tak tłocznym, że miejsce na podłodze trzeba wywalczyć sobie łokciami. Pomimo teoretycznie bezpiecznego miejsca, decydujemy się wartować. Słuszna decycja, jako że w nocy musimy się odganiać od złodziei i ciekawskich, słyszymy też konnego u drzwi karczmy
    - rano, przy śniadaniu, widzimy jak kupiec, którego z resztą wypytywaliśmy o plotki, kłuci się z karczmarzem o konia, który został zarekwirowany przez królewskiego gońca
    - podczas gdy [Kajetan](#g_kajetan) stoi w kolejce po śniadanie a później nawet zaczyna jeść, [Ilana](#g_ilana) znika, podążając za jakąś kobietą
    - Wyruszamy do kanałów. [Mag] chce wykonać dalszy rekonesans, być może kanały to lepszy punkt startowy niż zabudowane piwnice, by szukać pozostałości fundamentów wieży które mogły się nie zawalić, a [Ilana](#g_ilana) zaczyna myśleć o owadach które znaleźliśmy idąc poprzednim razem w tym kierunku od [Góry Carbon](#l_gora_carbon). Smród rzeki kojarzy jej się z nimi, a ogłoszenie kusi.
3. Schronienie do remontu
    - Wyćwiczeni w [Ellander](#l_ellander), szybko otwieramy kratę do kanałów.
    - Po jakimś czasie znajdujemy się pod miastem, zdaje się całkiem niedaleko parku. Jest to miejsce które [Kajetan](#g_kajetan) już widział za pomocą swojej magii.
    - ściana zdaje się być porośnięta cienką warstwą czegoś, co ciekawe, narośl nienaturalnie ostro urywa się wyznaczając prostokątną sekcję. [Elf](#g_kajetan) dotyka jej, wyczuwa iluzję, a jego ręka odruchowo przełamuje ją, dotykając narośli pod, która dotkliwie parzy.
    - [mag](#g_kajetan) tymczasowo rozprasza widzidło, odsłaniając nieco cofniętą, spękaną sekcję ściany, oraz mały piedestał z trzecim ostrosłupem.
    - ostrożnie oczyszczamy ścianę z porostów, wyrastających z pęknięć. Widzimy płaskorzeźbę drzwi - próbujemy wypowiedzieć dwa z haseł używanych przez [Merigold](#p_triss_merigold), które poznaliśmy podczas naszej ostatniej wizyty w [mieście](#l_maribor) - "Czternasta ze wzgórza", które nie działa, oraz "Róża z Cáelmewedd". To drugie otwiera nie spękane skrzydło kamiennych drzwi, otwierając przed nami krótki tunel, również pokryty gąbkowatą warstwą.
    - [Kajetan](#g_kajetan) wysyła kolejny raz swój wzrok na zwiad, odkrywając małą sekcję nie zawalonej piwnicy wieży. Narośl rozrasta się od jakiegoś stworzenia, obrastającego sufit nad lekko uszkodzonym kręgiem teleportacyjnym, z którego zdaje się pochodzić, albo i czerpać siłę. Jesteśmy zmęczeni, więc decydujemy się odpocząć poza kanałami, i lepiej przygotować do próby uprzątnięcia miejsca które moglibyśmy nazwać bezpieczną przystanią.
4. [Lloyd](#p_lloyd), znowu...
    - wychodzimy z kanałów, zamykając za sobą kratę.
    - zaczynamy wchodzić w las, chcąc odpocząć wygodniej niż w karczmie, gdy w [Ilanę](#g_ilana) wbija się strzała, taka jak ta, którą znaleźliśmy zaledwie dzień temu.
    - w śród gałęzi dostrzegamy poparzoną driadę, tą, która niegdyś uczyła [druidkę](#g_ilana) strzelać z łuku, jednak jej oczy płoną czerwono. [Kajetan](#g_kajetan) szybko rozpoznaje w nich swojego arcywroga, [Lloyda](#p_lloyd).
    - po ciężkiej walce udaje nam się kolejny raz poszatkować ciało upiora, pozbawiając go fizycznej postaci. [Mag] próbuje nowego zaklęcia, które _zdaje się_ permanentnie przegonić upierdliwą zmorę na tamten świat. Czas pokaże, czy rzeczywiście będziemy mieli chwilę spokoju.