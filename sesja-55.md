### Sesja 55
1. W drogę, nareszcie!
    - Wyruszamy do [Mariboru](#l_maribor), przez [Brugge](#l_m_brugge), aby po drodze zrobić zakupy i uzupełnić braki w prowiancie tudzież ekwipunku. Najlepiej znamy drogę przez [Medowną](#l_medowna) toteż nią właśnie podążamy.
    - W [Medownej](#l_medowna), z jednego z okolicznych wzgórz widzimy jakąś postać wpatrującą się tępo w to, co zostało z jednej z chat. 
    - Chowamy się w porę niezauważeni za wzgórzem.[Kajetan](#g_kajetan), przygląda się obcemu z daleka przy użyciu magicznego oka i rozpoznaje [Lloyda](#p_lloyd), ze śladem sznura na szyi i trupio bladą skórą.
    - Rozwścieczony czelnością denata [elf](#g_kajetan) jak kamień z procy wypada zza wzgórza chcąc zabić delikwenta kolejny raz, jak zresztą odgrażał się po [Imbaelk](#r_imbaelk).
    - [Ilana](#g_ilana) zwleka z wychyleniem się. Druidka łudzi się, że być może upiór da im spokój i będą mogli ruszyć w swoją stronę jeśli i oni go nie zaczepią.
    - [Lloyd](#p_lloyd) lub to, co z niego zostało ani myśli przymknąć oko na naszą obecność. Zauważywszy nas rusza wartkim, mocnym krokiem ku wzgórzu - ku nam. Jego oczy płoną czerwienią i gorejącą w nich nienawiścią. Jego krokom wturuje grzmiąca w oddali wiosenna burza.
2. Upiorna potyczka
    - [Kajetan](#g_kajetan), teraz już poirytowany nie na żarty, ciska w upiora raz za razem piorunami. [Ilana](#g_ilana) zmienia się w niedźwiedzia i powstrzymuje [Lloyda](#p_lloyd) przed zbliżeniem się do elfa, bo upiór zdaje się darzyć go szczególną nienawiścią.
    - Upiór jest wyjątkowo materialny - ma na sobie mundur straży [Brugge](#l_m_brugge) i metalowy napierśnik, zupełnie jakby pochowano go z należnymi funkcjonariuszowi służby publicznej honorami. Każdy wymierzony cios trafia bez błędu jak w kawał półtuszy, ale i zadawane przez niego [druidce](#g_ilana) ciosy są silniejsze niż można by się spodziewać.
    - Wielokroć uderzane piorunami ciało rozpada się wreszcie, jednak resztki zdają się na naszych oczach składać do kupy i zrastać, jakby sama siła czystej nienawiści, niczym aurą otaczała denata. Rozrzucamy kości jeszcze kilka razy nim rozwścieczony i sfrustrowany [mag](#g_kajetan) podpala je kopcącą pochodnią.
    - Ulatująca jaźń [Lloyda](#p_lloyd) odgraża się na odchodnym, że jeszcze wróci się z nami policzyć.
    - zmordowani udajemy się na spoczynek. [Kajetan](#g_kajetan) wspomina, że warto było by zobaczyć czy nie zostało coś z fundamentów wierzy [Merigold](#p_triss_merigold) w [Mariborze](#l_maribor) gdy już tam będziemy. [Ilana](#g_ilana) nie jest przekonana, czy to dobry pomysł, ale zdaje się być skłonna zaspokoić ciekawość towarzysza podróży. 
    - [Ilana](#g_ilana) wysyła przed snem wiadomość do wioski, do [Skovika](#p_skovik). Dziewczyna obiecuje sobie codziennie wysłać choć jedną wiadomość z podsumowaniem dnia i informacją o ich aktualnym położeniu. Wysławszy posłańca idzie spać bredząc pod nosem coś o potrzebie udania się do kościoła w [Brugge](#l_m_brugge).
3. Do [Brugge](#l_m_brugge)
    - Późnym wieczorem docieramy do podgrodzia. W oczy od razu rzuca nam się spora liczba patroli i ogólne tłumy ludzi. Słuchając plotek dowiadujemy się, że to za sprawą starcia zbrojnych na północy, u żródła Chotli.
    - Zatrzymujemy się "U Haliny". W knajpie panuje duży ruch, spać można co najwyżej w stajni, ale jadło podadzą.
    - [Ilana](#g_ilana) widzi przez nowowstawione okno kogoś łudząco podobnego do [Skovika](#p_skovik). Druidka wychodzi na ulicę, ale po mężczyźnie ani śladu. Szukając śladów zostaje niemal stratowana przez pędzącego jeźdźca.
    - [Kajetan](#g_kajetan) zamawia piwo i przysiada się do wolnego stolika. Rozmawia z siedzącymi przy nim strażnikami:
            - magia w [Nilfgaardzie](#l_nilfgaard) jest legalna tylko dla magów zrzeszonych w "gildii"
            - do miasta można wejść tylko z glejtem - skutek potyczki wojsk Redańskich i [Nilfgaardzikich](#l_nilfgaard) u źródeł Chotli
            - jeden ze strażników zdaje się kojarzyć skądś [elfa](#g_kajetan), ale nie może sobie przypomnieć; [mag](#g_kajetan) robi dobrą minę do złej gry i udaje, że nie wie o co może chodzić
    - Stojąc na dworze [druidka](#g_ilana) widzi przez szybę jak [Kajetan](#g_kajetan) kłóci się ze strażnikami. Nie dowierzając własnym oczom wchodzi z powrotem do karczmy, by zobaczyć elfa siedzącego z mężczyznami przy piwie. Słuchając rozmów zaczyna nabierać wrażenia, że z tym oknem jest coś nie tak. Jakby było... zaczarowane?
    - Najadłszy się i posłuchawszy plotek udajemy się na spoczynek w sianie na stajennej antresoli.