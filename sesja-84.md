### Sesja 83
1. Powrót do Wioski
    - Nasze rozważania o noclegu zostają przerwane przez dochodzące nas z oddali dźwięki konnych.
    - Nie chcąc wpakować się na jakiś przypadkowy oddział idący z Brugge, umykamy za rzekę. Kajetan wysyła na zwiad swoją sowę, która potwierdza nasze przypuszczenia.
    - Konni, uzbrojeni i w jednolitych barwach, których jednak nie rozpoznajemy, są skrwawieni, jakby szli właśnie z boju. W herbie mają nilfgaardzie słońce na wpół ze złotym lwem w polu niebieskim.
    - Kajetanowi - przez sowę - i zmienionej w lisa Ilanie udaje się co nieco podsłuchać. Zbrojni rozglądają się po pobojowisku i rozważają, czy znalezione resztki zwłok to może być "on" - człowiek, którego szukają. Zdaje się, że tak, bo jednogłośnie podsumowują, że będą mieli duże problemy, po czym odjeżdżają.
    - Nocujemy w lesie, w obozowisku panuje podły nastrój. Bracia olali obserwującego przybyszów Kajetana gdy przygotowywali posiłek, są zmęczeni walką i generalnie w złym humorze.
    - Jeszcze przed świtaniem Ivar opuszcza drużynę, gdy tylko jego latający rumak przybywa. Bez pożegnania wyrusza do Wioski, do której reszta, bez większych przygód, dociera po dwóch dniach.
2. Nietęgie nastroje
    - Wioskę odwiedził poborca podatkowy, którego "karoca" zaparkowała przed kasztelem. Ku uldze Finarrina odrywamy go od przykrych obowiązków aby porozmawiać na osobności.
    - {Mag}Kajetan pyta Finarrina co sądzi o wyciągnięciu Galawaina spod Duen Canell z użyciem artefaktu, którego nie musieliśmy użyć. {Stary Druid}Finarrin odradza pomysł i próbuje grać na zwłokę zanim wymyśli dobre argumenty przeciw konceptowi - rzuca niejasne podejrzenia na Zangenisa, prowokując atak paranoi u Kajetana.
    - Kajetan ucieka gryziony tysiącem natrętnych myśli, gdy Ilana idzie poszukać Ivara. Słyszy jak Ivar i Skovik kłócą się w chacie. {Paladyn}Ivar zarzuca bratu, że ucieka od swoich obowiązków i problemów, które sam na siebie ściągnął - jak z resztą zdaje się wszyscy wokół.
    - {Druidce}Ilana też się obrywa kiedy proponuje Ivarowi przejęcie jej przysięgi wobec Protektora wierząc, że pomoże mu to w nawiązaniu kontaktu z patronem. {Młody Drummond}Ivar wyjątkowo celnie wbija jej dwie szpile - ucieczkę od odpowiedzialności i bezpardonowe żądanie pomocy bez słowa podzięki.
    - Dwójka rozchodzi się w swadzie, bo Ivar musi wracać do swoich obowiązków, które - w przeciwieństwie do reszty - dzielnie bierze na swoje barki.
    - Kajetan zastaje straszny bałagan w chatce Mirny, a samą dziewczynę śpiącą w laboratorium. Rozniosła pół domu w złości, gdy kolejna próba chodowania mandragory jej się nie powiodła.
    - {Elf} pomaga jej posprzątać, opowiada o Lentinusie i Feinwedd, które zdaje się być otoczone folklorem przypominającym nieco legendy o dziwostręcie.
    - Ilana, chcąc się odwdzięczyć Ivarowi pięknym za nadobne i wyzwolić go od niechcianego brzemienia, wraca do dyskusji o wyciąganiu Galawaina z więzienia Eithne przy Finarrinie. Początkowo przerażony i niechętny Kajetan, nieznacznie dając {druidce}Ilana znać, sugeruje żeby przedyskutować to w bardziej kameralnym gronie, w cztery oczy.
    - {Druid}Finarrin odradza nam tak jego zdaniem irracjonalny pomysł. Boi się, że po uwolnieniu Protektora druidzi z Brokilonu mogą przestać być potrzebni. 
3. Ku Kerrack
    - Mirna chce wracać do Kerrack. Najszybciej będzie nam drogą do Verden. Z kolei Ilana pali się żeby w końcu ruszyć na {Wyspy}Skellige, więc Kerrack jest dobrym miejscem na znalezienie statku w tamtą stronę.
    - Spakowawszy się i pożegnawszy z Finarrinem, opuszczamy wioskę. Skovik prosi Gebo aby do czasu naszego powrotu pilnował wioski i Finarrina. Nie chce narażać niedźwiadka na niebezpieczeństwa podróży, a i całej drużyny pakować w problemy ze względu na towarzystwo niedźwiedzia.
    - Ruszamy w stronę Starego Olsy, ruin młynu, gdzie - według Mirny - powinniśmy bez problemu znaleźć podwózkę do miasta piratów.
    - W drodze rozmawiamy o użyciu artefaktu, który posiadamy. Ilana jest tak rozsierdzona i urażona komentarzami {smarkacza}Ivar, że raczej niż kiwając głową w odpowiedzi na monolog {elfa}Kajetan, jak raz opowiada co jej leży na wątrobie.
    - Nieco przekonany argumentami {maga}Kajetan, zgadza się wrócić do tematu za jakiś czas, być może gdy się uspokoimy i dowiemy nieco więcej o Galawainie.
    - Po trzech dniach drogi zatrzymujemy się na noc przy trakcie. Do naszego obozu dołącza grupa gnomów z wozem i zaprzężonym do niego osiołkiem. Początkowo nieufne pokurcze mierzą do nas z kuszy - takiej samej, jaką Ilana kupiła dla Alfonsa. Kajetan przywołuje ich jednak do porządku i zaprasza do naszego ogniska.
    - Gnomy idą od Brugge, gdzie byli świadkami bójki w znanej nam karczmie na podgrodziu. Grupka zbrojnych starła się tam z innymi rycerzami. 
    - Jeden z rycerzy, w czarnej zbroi, został wyrzucony oknem. Tym samym, które wcześniej sprzedał knajpie Pan Lusterko. Okno przecięło mu gardło, aż głowa poleciała. Następnie - ku przerażeniu zebranych - trup wstał, otrzepał się, zabrał głowę i jakby nigdy nic odjechał na koniu w siną dal.
    - Gnomy jadą w stronę Cidaris, przez Kerrack. Swoją eskortę stracili w Brugge, w bijatyce, podróżują więc dalej w lekkim strachu.
    - Oferujemy im eskortę w zamian za podwózkę do Kerrack Wóz jednak wlecze się niemożliwie, ruszamy więc dalej sami. Docieramy do Starego Olsy, gdzie stajemy na noc.
4. Stary Olsa
    - Na miejscu spotykamy dwóch bardów, kilku chłopów i dwóch kupców. Rozpalają ognisko, minstrele przygrywają snując historie, alkohol zaczyna płynąć.
    - W ruinach panuje zdumiewająco przyjazna atmosfera, a ogień bucha aż miło, jakby się sam podsycał. Kajetan odkorkowuje flaszkę krasnoludzkiego bimbru i dosiada się do towarzystwa. Dowiadujemy się, że:
        - bardowie śpiewają o chwalebnych czynach Ivara, jakich dokonuje wzdłóż granic boru
        - w Kerrack znajduje się pewien dom uciech, zachwalany przez jednego z kupców
        - Stary Olsa był młynarzem, który postawił młyn niedługo po lądowaniu ludzi na kontynencie
        - młynarz handlował zamiennie - często walutą były trunki
        - pewnego razu oddał życie przerywając pijacką bójkę - wpadł do huczącego ogniska i spłonął
        - ponoć jego duch dalej tu jest, czasem pomaga przyjezdnym spełniając życzenia albo odpowiada na pytania
        - obyczaj nakazuje wylać kieliszek trunku, gdy się pije w ruinach młynu
    - Bawiąc się i opowiadając historie, Kajetan honoruje wiekowy zwyczaj krasnoludzkim półtorakiem Ilany. W pewnym momencie zdaje mu się, że wesoło strzelające ognisko prosi go o więcej mioduli. Za przyzwoleniem Ilany, która trzyma pieczę nad trunkiem, zabiera się za butelkę pamiętając, by częstować mitycznego gospodarza.
    - Skovik i Mirna grają w karty z drugim kupcem nie wylewając przy tym za kołnierz. Błoga atmosfera zdaje się skłaniać zebranych do plecenia historii - tych wyśnionych i tych prawdziwych, a także prawd skrywanych dotąd przed światłem dziennym.
    - Ilana, swoim zwyczajem, nie pije, a poczęstowana przez towarzystwo wylewa napitek na zdrowie gospodarza. Mimo to czuje się jak na lekkim rauszu. 
    - Przysłuchując się rozmowom {druidka}Ilana przyłapuje Skovika na zadziwiająco szczerym wyznaniu: {wyspiarz}Skovik chce wrócić na Skellige zająć miejsce ojca i kultywować linię swojego rodu z nią u swego boku.
    - Para opuszcza towarzystwo i udaje się w ustronne miejsce kontynuować miły wieczór we dwoje.
    - {Mag}Kajetan, bawiony historiami, w pewnym momencie zauważa szczelinę w ścianie, i ma wrażenie jakby został zaproszony do środka.
    - W normalnie niedostępnej piwnicy spotyka pół-elfa pół-zwierzę, Sylvana, przedstawiającego się jako Stary Olsa. Szybko domyśla się, że postać może mieć coś wspólnego z mieszkańcami Craag An.
    - wśród toastów i bajań, {elf}Kajetan dowiaduje się, że:
        - Aen Drisichean przybyli z innej płaszczyzny przez portal, pierwszy, w Brokilonie, w miejscu którego wybudowali wieżę
        - w sercu lasu powstało miasto, które znamy jako Craag An
        - stworzenia, które nie posługiwały się Mocą Aen Drisichean uważały za zwierzęta
        - o Wranach mało kto wiedział, ich istnienie próbowano zatuszować - jak zwierzęta mogły by być w stanie odebrać dumnym elfom panowanie nad Mocą albo nawet i życie(?)
        - Aen Drisichen straciły możliwość czerpania Mocy z portalu, przez który przybyły; okazało się, że jak z za często pitą gorzałką - jej brak niesie ze sobą delirium, czym więcej ktoś pił - tym mocniejsze
        - rozpoczęła się wojna domowa; Galawain próbował za wszelką cenę przywrócić stary porządek i naprawić źródło mocy, natomiast jego żona, przeklęta, bezimienna królowa, próbowała skrzyżować swój lud ze stworzeniami natywnymi naszej płaszczyźnie, z różnymi skutkami
        - "Olsa" jest jednym z tych udanych eksperymentów królowej
        - satyr uciekł z ogarniętego wojną domową miasta, które w tamtych czasach zajmowało cały współczesny bór
        - usłyszał historię młyna i podszył się pod młynarza, za dnia odcinając się w piwnicy, na czas gdy zwierzęca część przejmowała jego umysł

