### Sesja 155

##### [Sesja 154](#sesja-154) [Sesja 156](#sesja-156)

1. Wycieczka do katakumb
    - przekradamy się do elfich tuneli pod [Oxenfurtem](#l_oxenfurt). Zauważamy parę studentów, która wpadła na ten sam pomysł przed nami - niezauważeni, pozwalamy jej iść przodem.
    - tunele rzeczywiście wyglądają na dobrze rozpoznane, są wzmocnione w miarę potrzeby przez ludzkich rzemieślników, oznaczone wykutymi znakami pozwalającymi zorientować się w labiryncie, oraz różnorakimi hasłami namazanymi przez studentów na ścianach
    - w pewnym momencie słyszymy odbijające się echem wołanie o pomoc, zdaje sie z kierunku w którym brniemy. Przyspieszamy nieco by znaleźć salę z niedawno odkopanym wąskim, niskim tunelem
    - co prawda nie słyszymy głosu, ale widzimy ślady w niedawno rozkopanej ziemi. Już mamy wchodzić do ciasnego przejścia, gdy atakuje nas jakiś ogromny nietoperz.
    - z pewnym trudem ubijamy maszkarę, w której domyślamy się wampira niższego, ekimary. [Kajetan](#g_kajetan) traci w utyczce swoją sowę, a [Ilana](#g_ilana) - sporo posoki
    - brniemy dalej, by spotkać wreszcie studentów którzy szli przed nami. Są to znany już nam Klaus i jego zaliczająca siostra, Wiola - studentka historii, która namówiła brata na nadprogramowe badania na stanowisku archeologicznym, by sprostać wymaganiom jednego z profesorów. To nie oni wołali pomocy, ale są porządnie wystraszeni widokiem łba wąpierza, który odcięliśmy na trofeum.
    - samo miejsce wykopalisk to fragment niższego tunelu, z jednej strony zakończony magicznie zabezpieczoną bramą, z drugiej - zawaliskiem, przykrywającym, zdaję się, jakiś posąg
    - rodzeństwo decyduje się wrócić na powierzchnię i nie wchodzić nam w paradę, z resztą - z pewną wzajemnością podejrzewamy że mogą być tutaj nie tylko dla fresków i płaskorzeźb
    - sami ruszamy wracamy kawałek i ruszamy większym tunelem, by napotkać salę która nie wymagała żadnych napraw i była niejednokrotnie wykorzystywana jako miejsce obozu ekspedycji archeologicznych.
    - [Kajetan](#g_kajetan) decyduje się ukryć skrzynkę w podłodze tej sali, zatapiając ją w tafli kamienia na sporą głębokość, po czym maskuje miejsce operacji. Jej zawartość [elf](#g_kajetan) zabiera ze sobą, by spalić.
    - Bez większych sensacji wracamy na powierzchnię i łapiemy barkę do [Novigradu](#l_novigrad), na której drzemiemy.
2. Nigdzie
    - rozpytując nieco, udaje nam się trafić do karczmy o której mówiła [Ves](#p_ves). Opiera się o mur Złotego Miasta, lepszej dzielnicy, od zewnątrz. Przybytek nie sprawia najgorszego wrażenia, choć niewątpliwie jest jednym z tych mniej uczęszczanych
    - rozmawiamy z szefową Niebieskich Pasów:
        - misję rozpoczniemy gdy Kapłana Himmelfarta nie będzie w kompleksie świątynnym, agenci mają dwa pomysły jak go wyciągnąć - między innymi z pomocą gangstera o którym kiedyś słyszeliśmy, [Tasaka](#p_tasak)
        - samą twierdzę możemy spróbować infiltrować od frontu, to jest z góry, przez kompleks świątynny, chociaż dużo lepszym pomysłem (z czym się zgadzamy) wydaje się być ukryte pod iluzją wejście u stóp skał wystających z morza. Prawdopodobnie będziemy musieli się uporać z oryginalnymi zabezpieczeniami lochów Ireneusza, ale istnieje spora szansa że zwrócimy na siebie w ten sposób mniejszą uwagę niż próbując sforsować wejście od góry, zabezpieczone przez kapłanów
        - [Ves](#p_ves) próbowała się dowiedzieć nieco więcej o lochach od [Mardina](#p_mardin) za pośrednictwem swoich kanałów, bez większego sukcesu. [Kajetan](#g_kajetan) może spróbować bezpośrednio - albo samodzielnie poszukać na półkach twierdzy na [Thanedd](#l_wyspa_thanedd). [Ilana](#g_ilana) sugeruje to pierwsze rozwiązanie, przekonana, że jakiekolwiek próby samodzielnej eksploracji biblioteki i tak skończą się asystą [bibliotekarza](#p_mardin)
        - Zespół z którym będziemy próbować odbić [Myrtona](#p_lord_myrton) składa się z pięciu osób:
            - Velki, złodzieja,
            - Trzynastki, szermierza,
            - Silasa, strzelca
            - [Lukrecji Schattenwort](#p_lukrecja_schattenwort), znanej nam alchemiczki
            - [Duska](#p_dusek), agenta którego już kilkakrotnie spotkaliśmy, zdaje się speca od teorii magii

##### [Sesja 154](#sesja-154) [Sesja 156](#sesja-156)
