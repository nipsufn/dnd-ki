### Sesja 114
##### [Sesja 113](#sesja-113) [Sesja 115](#sesja-115)
1. Widzenie
    - Pożegnawszy się z [Mozaik](#p_mozaik), zabieramy graty [Kajetana](#g_kajetan) i wracamy do [Gors Velen](#l_gors_velen). Miasto sprząta po imprezie magów.
    - Po powrocie na [Thanedd](#l_wyspa_thanedd) [Kajetan](#g_kajetan) odkłada swój pierścień teleportacyjny do naładowania i próbuje porozmawiać na odległość z [Florianem](#p_florian_z_vicovaro) z [Vicovaro](#l_vicovaro).
    - Dubel [elfa](#g_kajetan) materializuje się, z pewną trudnością, z wiadra pomyj, w malutkiej, okratowanej z trzech stron celi.
    - Sam [Florian](#p_florian_z_vicovaro) jest nieprzytomny, wyniszczony i skuty, przypięty do ścian łańcuchem z [dwimerytowymi](#r_dwimeryt) kajdanami. Na jego plecach brakuje fragmentów skóry, jakby ktoś dosłownie darł z niego pasy.
    - [Nilfgaardzki](#l_nilfgaard) mag, ocucony, nie odpowiada na żadne pytania. [Kajetan](#g_kajetan) rozłącza się, znów, przez kontakt z [dwimerytem](#r_dwimeryt), z pewną trudnością.
2. Ostatnie przygotowania przed wyprawą
    - [Ilana](#g_ilana) odwiedza [Mardina](#p_mardin). Dowiaduje się co nieco o swojej bransoletce i kołczanie:
        - bransoletka chroni przed wykryciem konkretnie zmiennokształtnych, pozwala też twórcy śledzić noszącego
        - zostawia ją do utylizacji i zastanawia się nad zamówieniem nowej, pozbawionej felerów i symboli [Lwiogłowego Pająka](#r_lwioglowy_pajak) - kosztowało by ją to 500GP
        - kołczan jest wielce zaklęty - pozwala szybciej szyć zatkniętymi weń strzałami, ale zaklęcie jest na wyczerpaniu - efekt można aktywować tylko od czasu do czasu; naprawa, by efekt stał się permanentny, zajmie kilka tygodni i będzie kosztowało między 2k a 5k GP
        - identyfikacja strzał, które dostała wraz z kołczanem potrwa dłużej i będzie kosztować, jeśli się na to zdecyduje
        - w sprawie onejromancji zostaje odesłana do [Zavista](#p_zavist)
    - Od [Zavista](#p_zavist) [druidka](#g_ilana) dowiaduje się, że onejromancja to także rodzaj magicznych zdolności, ale objawiających się w inny sposób niż klasyczne czarostwo. 
    - [Mag](#p_zavist) poleca jej niejaką Corine Tilly, onejromantkę, która niedawno otworzyła w [Novigradzie](#l_novigrad) swoją pracownię. Powinna być w stanie pomóc [Ilanie](#g_ilana) rozwinąć zdolności, jeśli faktycznie takowe posiada.
    - W wolnej chwili [Kajetan](#g_kajetan) zasięga rady co do identyfikacji książeczki przypominającej pusty pamiętnik:
        - dzienniczek ujawnia swoją zawartość na hasło "Róża z Shaerrawedd"
        - na jej stronach właścicielka, elfka, opisuje pokrótce swoje życie w [Górach Sinych](#l_gory_sine), z których wyjechała do [Dol Blathanna](#l_dol_blathanna)
        - sam król ([Filavandrel](#p_filavandrel)?) wysłał ją, by śledzić kogoś, kto błąkał się po Królestwach Północy
        - tułaczka śledzonego zakończyła się, gdy złapali go [Łowcy](#r_lowca) Czarownic
        - autorka odnalazła trop swojego celu w [Ellander](#l_ellander)
        - w mieście zatrzymała się u artystki, która w zamian za oferowaną gościnę chciała jedynie _uwiecznić_ elfkę
        - w bezimiennym tułaczu trudno nie dopatrywać się [Kajetana](#g_kajetan), a wspomniana artystka musiała być właścicielką domu, pod którym znaleźliśmy kaplicę [Lwiogłowego Pająka](#r_lwioglowy_pajak); czyżby banshee, które przykuto do ołtarza było autorem tego pamiętnika?
    - Przed wieczorem [Kajetan](#g_kajetan) postanawia rozejrzeć się za [Yennefer](#p_yennefer). Znajduje ją w zamkniętej pracowni. [Elf](#g_kajetan) ma powody przypuszczać, że [czarodziejka](#p_yennefer) używa nekromancji, aby wyciągnąć jakieś informacje z resztek [Kaspara](#p_kaspar), które kazała sobie dostarczyć do laboratorium.
    - Kruczowłosa [czarodziejka](#p_yennefer) ma przekrwione oczy. Na obecność [Kajetana](#g_kajetan) początkowo reaguje wrogością, węsząc szpiclostwo, ale szybko jej przechodzi.
    - [Yennefer](#p_yennefer) wyjawia detale wyprawy na Północ. "Ekspedycja" składa się z nieprzeliczonej ilości magów i uzdolnionych osób, mianowicie: jej samej, [Zavista](#p_zavist) oraz [Ilany](#g_ilana) i [Kajetana](#g_kajetan).
    - [Zavist](#p_zavist) i [Yennefer](#p_yennefer) będą utrzymywać barierę chroniącą drużynę przed Białym Zimnem, [Ilana](#g_ilana) i [Kajetan](#g_kajetan) będą chronić utrzymujących przy życiu magów.
    - W przestrzeni między płaszczyznami tułają się różne byty, niektóre możemy spotkać w [Kaer Seren](#l_kaer_seren).
3. Wiekopomna Wielka Północna Ekspedycja (niedobitków) Nowej [Kapituły](#r_kapitula)
    - [Zavist](#p_zavist), popisując się dokładnością i precyzją dorównującymi [Kajetanowym](#g_kajetan), aportuje nas kilkadziesiąt stóp nad ziemią. Z miejsca porywa nas śnieżna wichura.
    - W oddali widać nie jedno, ale dwa połączone ze sobą zamczyska.
    - Wszyscy, prócz [Kajetana](#g_kajetan), przygotowali - w ten czy inny sposób - magię chroniącą przed upadkiem. [Elf](#g_kajetan) ląduje pogruchotany w zaspie śniegu.
    - Koncentryczna zamieć rozrzuca lądujących w jakiejś odległości od siebie.
    - [Kajetan](#g_kajetan), nie mogąc się z nikim skomunikować, używa jednego ze swoich zaklęć jako flary.
    - W tym czasie [Ilana](#g_ilana) próbuje zlokalizować resztę. Zaczyna od [elfa](#g_kajetan).
    - [Druidka](#g_ilana) orientuje się, że wylądowała na polance w wyrębie. Pod warstwą puchu i zbitego śniegu zauważa taflę lodu z wtopionymi ciemniejszymi grudkami.
    - Maszerując natyka się na zwłoki drwala - są zmrożone na kość. Niewielkie uderzenie sprawia, że się kruszą, noszą też ślady nadgryzienia. Cokolwiek to było, miało dużo drobnych zębów. 
    - W okolicy widać też ślady walki. Na jednym z drzew ktoś wyrył informację o jakimś schronieniu niedaleko stąd.
    - Zrezygnowany [Kajetan](#g_kajetan) bierze się za budowę igloo, kiedy nagle kątem oka zauważa drżące powietrze. Domyśla się magii maskującej jakiegoś potwora z Białego Zimna - wysyła w jego stronę jedną ze swoich flar.

##### [Sesja 113](#sesja-113) [Sesja 115](#sesja-115)