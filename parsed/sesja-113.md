### Sesja 113
##### [Sesja 112](#sesja-112) [Sesja 114](#sesja-114)
1. Zamieszanie po wybuchu
    - Z sali obrad wylewa się tłum panikujących, ogłuszonych, umazanych krwią ludzi. Widzimy dwóch królów - Tankreda i Niedamira - podpierających się wespół, całych we krwi. Obok przepycha się [Stennis](#p_stennis) niosący nieprzytomną, zakrwawioną Idę. Znalazłszy się w bezpiecznej odległości od motłochu, książę delikatnie kładzie ją na ziemi.
    - Wiedźmini odwracają się na pięcie i ruszają biegiem do sali obrad. Towarzyszącą im dotąd [Ilanę](#g_ilana) odnajduje [Kajetan](#g_kajetan). Rozważa teleportowanie nas z dala od rozgardiaszu, ale [druidka](#g_ilana) ani myśli brać nogi za pas. Przeciwnie - porywa się za wiedźminami.
    - [Mirna](#p_mirna) także nie ma zamiaru wiać. Biegnie pomagać poszkodowanym, [Kajetan](#g_kajetan) niechętnie jej pomaga - wolałby biernie obserwować oceniając sytuację.
    - Sala obrad jest ciemna i lepka od juchy - nie ostał się ani jeden magiczny kandelabr. Okolica jest upstrzona szczątkami przypominającymi gulasz.
    - Na samym środku sali, na głównej "scenie", leżą nieprzytomne trzy czarodziejki Wysokiej Rady [Kapituły](#r_kapitula): [Triss](#p_triss_merigold), [Keira](#p_keira_metz) i [Margarita](#p_margarita).
    - Wiedźmini od razu przyskakują do czarodziejek. Ten białowłosy bada 3 ciała (albo raczej to, co się z nich ostało) - jedyne śmiertelne ofiary zajścia. Rzeczywiście, przypominają gulasz, jakby coś rozerwało ich od środka.
    - Na miejscu zjawia się [Dorregaray](#p_dorregaray) - jedyny członek Wysokiej Rady, który nie brał udziału w obradach, gdyż nie interesuje go polityka.
    - Nad chaosem zapanować próbuje [Carduin](#p_carduin), wspomagany przez [Dorregaraya](#p_dorregaray) i [Zavista](#p_zavist).
    - Podczas chaotycznych rozmów zasłyszanych w krzątaninie dowiadujemy się nieco:
        - z relacji Niedamira i [Stennisa](#p_stennis) wynika, że ten grubas [Kaspar](#p_kaspar) oraz dwóch innych przedstawicieli [Redanii](#l_redania) zaczęli się krztusić, po czym dosłownie wybuchli, niczym rozsadzone pomidory, pokrywając całą salę równą warstwą posoki; stało się to, gdy czarodziejki połączyły siły chcąc wywołać teleprojekcję
        - gdy wybuchli, czarodziejki zaniosły się krzykiem, a wszystkie meble i inne niezabezpieczone obiekty zaczęły latać w powietrzu i rozbijać się o ściany
        - wykorzystawszy całą swoją moc, wszystkie czarodziejki padły nieprzytomne
    - Wiedźmini znajdują głowę [Kaspara](#p_kaspar). Wygląda jakby z oczy, ust i innych możliwych otworów wyrastał [dwimeryt](#r_dwimeryt).
    - [Ilana](#g_ilana) także coś zauważa - cała sala aż błyszczy się od miniaturowych odłamków [dwimerytu](#r_dwimeryt). Nic dziwnego więc, że pospadały tu magiczne kandelabry, a próba użycia jakiejkolwiek magii kończy się fiaskiem. [Druidka](#g_ilana) zabiera kilka dziwnie wybarwionych kryształów - są czerwone i porośnięte mięsem, zupełnie jakby rosły komu w trzewiach.
    - Na korytarzu trwa dyskusja. Opatrujący Idę [Filavandrel](#p_filavandrel) sugeruje, że był to atak przeciwko [Kapitule](#r_kapitula). Padają oskarżenia w stronę [Redanii](#l_redania).
    - Prowodyrem zamieszania może być niejaki [Zygfryd z Denesle](#p_zygfryd) związany z Zakonem [Łowców](#r_lowca) - ponoć uciekł z [Novigradu](#l_novigrad) po śmierci [Radowida](#p_krol_radowid).
    - [Kajetan](#g_kajetan) niechętnie wspomina, że wie skąd Redańczycy mogli wziąć [dwimerytowe](#r_dwimeryt) kryształy i jak osadzili je w ludzkich ciałach - zostaje poproszony przez [Carduina](#p_carduin) na rozmowę o świtaniu.
2. Wymiana informacji
    - Zaopiekowana śmietanka rozchodzi się na nocleg. [Kajetan](#g_kajetan) odprowadza [Mirnę](#p_mirna) do pokoju. [Ilana](#g_ilana) wciąż uparcie towarzyszy [Lambertowi](#p_lambert) mając coraz mniejsze nadzieje na odzyskanie tabliczki komunikacyjnej. On i drugi wiedźmin, ten z blizną, są szczególnie zacietrzewieni, chcą biec wymierzyć sprawiedliwość za atak na "ich" czarodziejki.
    - Finalnie [druidka](#g_ilana) wymienia trochę informacji o [Łowcach](#r_lowca) za tabliczkę:
        - [Zygfryd z Denesle](#p_zygfryd) to syn niejakiego błędnego rycerza Eycka 
        - biały wiedźmin znał go, nim ten dołączył do zakonu i dziwi się, że mógłby stać za tym zamachem lub mieć związek z eksperymentami [Łowców](#r_lowca) z [dwimerytem](#r_dwimeryt)
        - dwójka wiedźminów przedstawia się na odchodne: białowłosy to chodząca legenda, [Geralt z Rivii](#p_geralt), [Biały Wilk](#p_geralt); ten z blizną to ten słynny [Eskel](#p_eskel), o którym przebąkiwała [Triss](#p_triss_merigold)
    - Spotykamy się w kwaterze [Kajetana](#g_kajetan). [Elf](#g_kajetan) prosi, by [Ilana](#g_ilana) zaopiekowała się [Mirną](#p_mirna), gdy on będzie na spotkaniu z resztą ocalałych magów.
    - [Kajetan](#g_kajetan) podczas prywatnego spotkania z "Tymczasową" Radą [Kapituły](#r_kapitula):
        - dzieli się informacjami o projekcie Zabójców Magów z [Risbergu](#l_gora_cremora), w tym o wsparciu ze strony [Filavandrela](#p_filavandrel)
        - opowiada o dalszych eksperymentach [Filavandrela](#p_filavandrel), swojej przypadłości i niedolach elfich towarzyszy (w tym o związku z [Est Tayiar](#l_est_tayiar))
        - dowiaduje się, że uczeń [Ortolana](#p_ortolan), którego imię wszyscy pomijają to Sorel, jeden z faworytów swojego mistrza, który został skazany na areszt domowy
        - Sorel w areszcie domowym kontynuował badania zlecone mu przez jego mistrza, aż do czasu, gdy jego ciało zostało odnalezione bez głowy (wówczas zdecydowano o zamknięciu [Risbergu](#l_gora_cremora))
        - ustala, że na podstawie dostępnych informacji zamach mógł być zrealizowany przez Dijsktrę, przez niezależnego aktora mającego dostęp do reprezentantów [Redanii](#l_redania), albo ktoś kto chciałby aby strona Redańska została o zajście obwiniona
        - nazajutrz odbędzie się spotkanie mające na celu ustalić dalszy plan działania - kwestia zamachu jest paląca, ale [Kaer Seren](#l_kaer_seren) także nie może czekać
    - [Kajetan](#g_kajetan) decyduje się zapytać swojego byłego nauczyciela wprost, dlaczego próbował go zabić. Uzyskuje niesatysfakcjonującą odpowiedź, iż był to test, a [Elatan](#p_elatan) miała doprowadzić go na skraj śmierci, ale nie zabić. To, że żyje oznacza ni mniej, ni więcej, że test zdał. Stary mag sugeruje, iż zamierza zabrać Starszy Lud w wyprawę na inną płaszczyznę, tak jak robili ich przodkowie. Zaprasza [Kajetana](#g_kajetan), jednak ten wykpiwa mrzonki starca.
    - Nocą [Ilana](#g_ilana) próbuje odwiedzić we śnie [Skovika](#p_skovik), ale starania niweczy [dwimeryt](#r_dwimeryt), przy którym kręciła się tego wieczora.
3. Plany i zamiary
    - Nazajutrz na naradzie pada kwestia [Zygfryda](#p_zygfryd):
        - jako kapłan Zakonu Róży był obecny podczas negocjacji w [Loc Muinne](#l_loc_muinne), między [Radowidem](#p_krol_radowid), a [Carduinem](#p_carduin)
        - spotkanie traktowało o założeniu nowej [Kapituły](#r_kapitula) pod przewodnictwem [Carduina](#p_carduin) i absolutnym zwierzchnictwem (czytaj, podległością) [Radowida](#p_krol_radowid)
        - negocjacje przerwała III Wojna Północna
        - po śmierci [Menge](#p_menge) i przekształceniu przez [Radowida](#p_krol_radowid) Zakonu Róży w [Łowców](#r_lowca) Czarownic, [Zygfryd](#p_zygfryd) został głową nowej organizacji - miał pod sobą [Myrtona](#p_lord_myrton)
        - po śmierci [Radowida](#p_krol_radowid) uciekł z [Redanii](#l_redania) i słuch po nim zaginął; krąży pogłoska, że [Myrton](#p_lord_myrton) na niego poluje
    - [Geralt](#p_geralt) wątpi, by [Łowcy](#r_lowca) zaszyli się w [Est Tayiar](#l_est_tayiar) i tam prowadzili badania. To byłe siedliszcze samej [Filippy Eilhart](#p_filippa_eilhart), kompleks podziemnych, piętrowych labiryntów, połączonych magicznymi portalami. Wiedźmin był tam, by rozmówić się z czarodziejką miast wydać ją w - jak to sam stwierdza - ręce psychopaty [Radowida](#p_krol_radowid).
    - W naradzie bierze udział także czarodziejka o kruczoczarnych lokach i fiołkowym, lodowatym spojrzeniu, którą kojarzymy z balu. Jej miano to [Yennefer z Vengerbergu](#p_yennefer).
    - Tymczasowa Rada przedstawia swój plan: wyprawa na Północ odbędzie się zgodnie z oryginalnymi planami, mimo niedysponowania [Triss Merigold](#p_triss_merigold), z korzyścią dla Tankreda Thyssenida oraz Niedamira z Caingorn. Ekipa wyruszy za dwa dni pod przewodnictwem enigmatycznej pani [Yennefer](#p_yennefer), która ponoć miała okazję zmagać się z Białym Zimnem (pustką wypełniającą przestrzeń między płaszczyznami, nie elfią bajędą) w przeszłości.
    - Czarodziejki z właściwej Rady będą wracać do siebie dłuższy czas.
    - W trybie natychmiastowym wiedźmini, goście [Kapituły](#r_kapitula) związani z magiczkami dotkniętymi wypadkiem, wyruszą na zwiad do [Est Tayiar](#l_est_tayiar) w poszukiwaniu źródła [dwimerytowych](#r_dwimeryt) kryształów. Możliwe, że zatrzymają się też w [Novigradzie](#l_novigrad), by dowiedzieć się więcej o losach [Zygfryda](#p_zygfryd).
    - [Kajetan](#g_kajetan), i co za tym idzie, [Ilana](#g_ilana), są proszeni o udział w wyprawie na Północ - w chwili obecnej, dla skrytości i prędkości, zwiad do [Trupiej Kniei](#l_trupia_knieja) zostanie zostawiony samym wiedźminom.
2. Wypad do [Mariboru](#l_maribor)
    - [Mirna](#p_mirna) wraca do [Kerack](#l_kerack) samodzielnie. Zabiera ze sobą jedną z tabliczek komunikacyjnych. Jeśli nie odnajdzie w mieście [Skovika](#p_skovik) celem przekazania bibelotu, zachowa go dla siebie dla ułatwienia kontaktu.
    - We dwójkę teleportujemy się do [Mariboru](#l_maribor), by [Kajetan](#g_kajetan) mógł zabrać stamtąd swoje ukryte fanty. [Kajetan](#g_kajetan) na cel obiera sobie mostek opodal wejścia do kanałów. Miasto przypomina lej pokryty grubą warstwą kurzu, pojawiamy się więc kilkadziesiąt stóp nad ziemią.
    - Pogruchotani, schodzimy do piwnic wieży, ignorując zabezpieczenia - [Kajetan](#g_kajetan) jest w końcu członkiem [Kapituły](#r_kapitula) i zostawił na [Thanedd](#l_wyspa_thanedd) informację o naszej małej eskapadzie.
    - Gdy przeszukujemy nasze byłe leże, zaskakuje nas [Mozaik](#p_mozaik), magicznie paraliżując [Kajetana](#g_kajetan).
    - [Ilana](#g_ilana), która oparła się efektowi zaklęcia, tłumaczy kim jesteśmy i co tu robimy. Zaklęcie zostaje zwolnione, a [elf](#g_kajetan), z trudem zachowując oburzenie i tyrady dla siebie, przeszukuje ściany, w których zostawił swój dobytek.
    - Okazuje się, że [Vicovaro](#l_vicovaro) znalazł i zabrał księgi z [Craag An](#l_craag_an), a naprawiony przez nas Krąg, poza nakładem pracy, będzie wymagał inwestycji w granicach 5kGP - jest to ważne, gdyż umocowany nim punkt mocy trzyma się w swoim miejscu na włosku.
    - [Mozaik](#p_mozaik) wypytuje, co słychać na [Thanedd](#l_wyspa_thanedd). Prosi, by po powrocie przypomnieć o niej pryncypałom.
    - Po odtrąbieniu wygranej nad [Vicovaro](#l_vicovaro), [Kapituła](#r_kapitula) zorganizowała małe wykopaliska. Cały teren ogrodzono, a pracujący tam uczniowie zajęli się bilansem strat i zysków. To oni natknęli się na skrytkę [Kajetana](#g_kajetan) i uratowali jeden z artefaktów - popękaną karafkę z zatopionym w płynie kłem. Opisali płyn jako eliksir siły i przelali go do mniejszych fiolek.

##### [Sesja 112](#sesja-112) [Sesja 114](#sesja-114)