### Sesja 84
##### [Sesja 83](#sesja-083) [Sesja 85](#sesja-085)
1. Powrót do [Wioski](#l_wioska)
    - Nasze rozważania o noclegu zostają przerwane przez dochodzące nas z oddali dźwięki konnych.
    - Nie chcąc wpakować się na jakiś przypadkowy oddział idący z [Brugge](#l_m_brugge), umykamy za rzekę. [Kajetan](#g_kajetan) wysyła na zwiad swoją sowę, która potwierdza nasze przypuszczenia.
    - Konni, uzbrojeni i w jednolitych barwach, których jednak nie rozpoznajemy, są skrwawieni, jakby szli właśnie z boju. W herbie mają nilfgaardzie słońce na wpół ze złotym lwem w polu niebieskim.
    - [Kajetanowi](#g_kajetan) - przez sowę - i zmienionej w lisa [Ilanie](#g_ilana) udaje się co nieco podsłuchać. Zbrojni rozglądają się po pobojowisku i rozważają, czy znalezione resztki zwłok to może być "on" - człowiek, którego szukają. Zdaje się, że tak, bo jednogłośnie podsumowują, że będą mieli duże problemy, po czym odjeżdżają.
    - Nocujemy w lesie, w obozowisku panuje podły nastrój. Bracia olali obserwującego przybyszów [Kajetana](#g_kajetan), gdy przygotowywali posiłek, są zmęczeni walką i generalnie w złym humorze.
    - Jeszcze przed świtaniem [Ivar](#p_ivar) opuszcza drużynę, gdy tylko jego latający rumak przybywa. Bez pożegnania wyrusza do [Wioski](#l_wioska), do której reszta, bez większych przygód, dociera po dwóch dniach.
2. Nietęgie nastroje
    - [Wioskę](#l_wioska) odwiedził poborca podatkowy, którego "karoca" zaparkowała przed kasztelem. Ku uldze [Finarrina](#p_druid_finarrin) odrywamy go od przykrych obowiązków, aby porozmawiać na osobności.
    - [Mag](#g_kajetan) pyta [Finarrina](#p_druid_finarrin) co sądzi o wyciągnięciu [Galawaina](#p_galawain) spod [Duen Canell](#l_duen_canell) z użyciem artefaktu, którego nie musieliśmy marnować na formoriana. [Stary Druid](#p_druid_finarrin) odradza pomysł i próbuje grać na zwłokę zanim wymyśli dobre argumenty przeciw konceptowi - rzuca niejasne podejrzenia na [Zangenisa](#p_zangenis), prowokując atak paranoi u [Kajetana](#g_kajetan).
    - [Kajetan](#g_kajetan) ucieka gryziony tysiącem natrętnych myśli, gdy [Ilana](#g_ilana) idzie poszukać [Ivara](#p_ivar). Słyszy jak [Ivar](#p_ivar) i [Skovik](#p_skovik) kłócą się w chacie. [Paladyn](#p_ivar) zarzuca bratu, że ucieka od swoich obowiązków i problemów, które sam na siebie ściągnął - jak z resztą zdaje się wszyscy wokół.
    - [Druidce](#g_ilana) też się obrywa, kiedy mocno nie w porę proponuje [Ivarowi](#p_ivar) przejęcie jej przysięgi wobec Protektora wierząc, że pomoże mu to w nawiązaniu kontaktu z patronem. [Młody Drummond](#p_ivar) wyjątkowo celnie wbija jej dwie szpile - ucieczkę od odpowiedzialności i bezpardonowe żądanie pomocy bez słowa podzięki.
    - Rozchodzą się w swadzie, bo [Ivar](#p_ivar) musi wracać do swoich obowiązków, które - w przeciwieństwie do reszty - dzielnie bierze na swoje barki.
    - [Kajetan](#g_kajetan) zastaje straszny bałagan w chatce [Mirny](#p_mirna), a samą dziewczynę śpiącą w laboratorium. Rozniosła pół domu w złości, gdy kolejna próba hodowania mandragory jej się nie powiodła.
    - [Elf](#g_kajetan) pomaga jej posprzątać, opowiada o [Lentinusie](#p_lentinus) i Feinwedd, które zdaje się być otoczone folklorem przypominającym nieco legendy o dziwostręcie.
    - [Ilana](#g_ilana), chcąc się odwdzięczyć [Ivarowi](#p_ivar) pięknym za nadobne i wyzwolić go od niechcianego brzemienia, wraca do dyskusji o wyciąganiu [Galawaina](#p_galawain) z więzienia [Eithne](#p_eithne) przy [Finarrinie](#p_druid_finarrin). Początkowo przerażony i niechętny [Kajetan](#g_kajetan), nieznacznie daje [druidce](#g_ilana) znać, by przedyskutować to w bardziej kameralnym gronie, w cztery oczy.
    - [Druid](#p_druid_finarrin) odradza nam tak jego zdaniem irracjonalny pomysł. Boi się, że po uwolnieniu Protektora druidzi z [Brokilonu](#l_brokilon) mogą przestać być potrzebni. 
3. Ku [Kerack](#l_kerack)
    - [Mirna](#p_mirna) chce wracać do [Kerack](#l_kerack). Najszybciej będzie nam drogą do [Verden](#l_verden). Z kolei [Ilana](#g_ilana) pali się żeby w końcu ruszyć na [Wyspy](#l_wyspy_skellige), więc [Kerack](#l_kerack) jest dobrym miejscem na znalezienie statku w tamtą stronę.
    - Spakowawszy się i pożegnawszy z [Finarrinem](#p_druid_finarrin), opuszczamy wioskę. [Skovik](#p_skovik) prosi [Gebo](#p_gebo), aby do czasu naszego powrotu pilnował wioski i [Finarrina](#p_druid_finarrin). Nie chce narażać niedźwiadka na niebezpieczeństwa podróży, a i całej drużyny pakować w problemy ze względu na towarzystwo niedźwiedzia.
    - Ruszamy w stronę Starego Olsy, ruin młynu, gdzie - według [Mirny](#p_mirna) - powinniśmy bez problemu znaleźć podwózkę do miasta piratów.
    - W drodze rozmawiamy o użyciu artefaktu, który posiadamy. [Ilana](#g_ilana) jest tak rozsierdzona i urażona komentarzami [smarkacza](#p_ivar), że raczej niż kiwając głową w odpowiedzi na monolog [elfa](#g_kajetan), jak raz opowiada co jej leży na wątrobie.
    - Nieco przekonana argumentami [maga](#g_kajetan), zgadza się wrócić do tematu za jakiś czas, być może gdy się uspokoimy i dowiemy nieco więcej o [Galawainie](#p_galawain).
    - Po trzech dniach drogi zatrzymujemy się na noc przy trakcie. Do naszego obozu dołącza grupa gnomów z wozem i zaprzężonym do niego osiołkiem. Początkowo nieufne pokurcze mierzą do nas z kuszy - takiej samej, jaką [Ilana](#g_ilana) kupiła dla [Alfonsa](#p_alfons). [Kajetan](#g_kajetan) przywołuje ich jednak do porządku i zaprasza do naszego ogniska.
    - Gnomy idą od [Brugge](#l_m_brugge), gdzie byli świadkami bójki w znanej nam karczmie na podgrodziu. Grupka zbrojnych starła się tam z innymi rycerzami. 
    - Jeden z rycerzy, w czarnej zbroi, został wyrzucony oknem. Tym samym, które wcześniej sprzedał knajpie [Pan Lusterko](#p_gaunter). Okno przecięło mu gardło, aż głowa poleciała. Następnie - ku przerażeniu zebranych - trup wstał, otrzepał się, zabrał głowę i jakby nigdy nic odjechał na koniu w siną dal.
    - Gnomy jadą w stronę [Cidaris](#l_cidaris), przez [Kerack](#l_kerack). Swoją eskortę stracili w [Brugge](#l_m_brugge), w bijatyce, podróżują więc dalej w lekkim strachu.
    - Oferujemy im eskortę w zamian za podwózkę do [Kerack](#l_kerack). Wóz jednak wlecze się niemożliwie, ruszamy więc dalej sami. Docieramy do Starego Olsy, gdzie stajemy na noc.
4. Stary Olsa
    - Na miejscu spotykamy dwóch bardów, kilku chłopów i dwóch kupców. Rozpalają ognisko, minstrele przygrywają snując historie, alkohol zaczyna płynąć.
    - W ruinach panuje zdumiewająco przyjazna atmosfera, a ogień bucha aż miło, jakby się sam podsycał. [Kajetan](#g_kajetan) odkorkowuje flaszkę krasnoludzkiego bimbru i dosiada się do towarzystwa. Dowiadujemy się, że:
        - bardowie śpiewają o chwalebnych czynach [Ivara](#p_ivar), jakich dokonuje wzdłuż granic boru
        - w [Kerack](#l_kerack) znajduje się pewien dom uciech, zachwalany przez jednego z kupców
        - Stary Olsa był młynarzem, który postawił młyn niedługo po lądowaniu ludzi na kontynencie
        - młynarz handlował zamiennie - często walutą były trunki
        - pewnego razu oddał życie przerywając pijacką bójkę - wpadł do huczącego ogniska i spłonął
        - ponoć jego duch dalej tu jest, czasem pomaga przyjezdnym spełniając życzenia albo odpowiada na pytania
        - obyczaj nakazuje wylać kieliszek trunku, gdy się pije w ruinach młynu
    - Bawiąc się i opowiadając historie, [Kajetan](#g_kajetan) honoruje wiekowy zwyczaj krasnoludzkim półtorakiem [Ilany](#g_ilana). W pewnym momencie zdaje mu się, że wesoło strzelające ognisko prosi go o więcej mioduli. Za przyzwoleniem [Ilany](#g_ilana), która trzyma pieczę nad trunkiem, zabiera się za butelkę, pamiętając, by częstować mitycznego gospodarza.
    - [Skovik](#p_skovik) i [Mirna](#p_mirna) grają w karty z drugim kupcem. Panowie nie wylewają przy tym za kołnierz. Błoga atmosfera zdaje się skłaniać zebranych do plecenia historii - tych wyśnionych i tych prawdziwych, a także prawd skrywanych dotąd przed światłem dziennym.
    - [Ilana](#g_ilana), swoim zwyczajem, nie pije, a poczęstowana przez towarzystwo wylewa napitek na zdrowie gospodarza. Mimo to czuje się jak na lekkim rauszu. 
    - Przysłuchując się rozmowom [druidka](#g_ilana) przyłapuje [Skovika](#p_skovik) na zadziwiająco szczerym wyznaniu: [wyspiarz](#p_skovik) chce wrócić na [Skellige](#l_wyspy_skellige) by zająć miejsce ojca i kultywować linię swojego rodu z [Ilaną](#g_ilana) u boku.
    - Para opuszcza towarzystwo i udaje się w ustronne miejsce kontynuować miły wieczór we dwoje.
    - [Mag](#g_kajetan), bawiony historiami, w pewnym momencie zauważa szczelinę w ścianie, i ma wrażenie, jakby został zaproszony do środka.
    - W normalnie niedostępnej piwnicy spotyka pół-elfa pół-zwierzę, Sylvana, przedstawiającego się jako Stary Olsa. Szybko domyśla się, że postać może mieć coś wspólnego z mieszkańcami [Craag An](#l_craag_an).
    - Wśród toastów i bajań, [elf](#g_kajetan) dowiaduje się, że:
        - [Aen Drisichean](#r_aen_drisichean) przybyli z innej płaszczyzny przez portal, pierwszy w [Brokilonie](#l_brokilon), w miejscu którego wybudowali wieżę
        - w sercu lasu powstało miasto, które znamy jako [Craag An](#l_craag_an)
        - stworzenia, które nie posługiwały się Mocą [Aen Drisichean](#r_aen_drisichean) uważały za zwierzęta
        - o [Wranach](#r_wran) mało kto wiedział, ich istnienie próbowano zatuszować - jak zwierzęta mogły by być w stanie odebrać dumnym elfom panowanie nad Mocą albo nawet i życie
        - [Aen Drisichean](#r_aen_drisichean) straciły możliwość czerpania Mocy z portalu, przez który przybyły; okazało się, że jak z za często pitą gorzałką - jej brak niesie ze sobą delirium, czym więcej ktoś pił - tym mocniejsze
        - rozpoczęła się wojna domowa; [Galawain](#p_galawain) próbował za wszelką cenę przywrócić stary porządek i naprawić źródło mocy, natomiast jego żona, przeklęta, bezimienna królowa, próbowała skrzyżować swój lud ze stworzeniami natywnymi naszej płaszczyźnie, z różnymi skutkami
        - "Olsa" jest jednym z tych udanych eksperymentów królowej
        - satyr uciekł z ogarniętego wojną domową miasta, które w tamtych czasach zajmowało cały współczesny bór
        - usłyszał historię młyna i podszył się pod młynarza, za dnia odcinając się w piwnicy, na czas, gdy zwierzęca część przejmowała jego umysł

##### [Sesja 83](#sesja-083) [Sesja 85](#sesja-085)