### Sesja 89
##### [Sesja 88](#sesja-088) [Sesja 90](#sesja-090)
1. W odwiedziny do alchemika
    - Z pisemnym poleceniem [Toma](#p_tom) wchodzimy do wewnętrznego miasta, gdzie [Viggo](#p_viggo_regner) ma swój nowy dom i warsztat. Eskortują nas przystrojeni strażnicy, którzy zdaje się po ubiorze mają nas za awanturników i rabusiów.
    - W progach posiadłości, która zdaje się być w trakcie modernizacji, wita nas kamerdyner - łudząco podobny do Janusa-gnomki. Darzy nas równie ufnym, sympatycznym spojrzeniem, co nasza eskorta.
    - [Viggo](#p_viggo_regner) zaprasza nas do salonu i częstuje winem. Po krótkiej wymianie uprzejmości zabiera nas na ucztę do przybytku o wdzięcznej nazwie "Pod Matroną" - dość bogatej restauracji, której motywem przewodnim jest Melitele. Znajduje się w części górnych wałów zwanej "Balkonami". Alchemik opowiada, co nas ominęło:
        - [Lukrecja](#p_lukrecja_schattenwort) przejęła po nim Fiolkę
        - oboje są w kooperatywie z diukiem [Myrtonem](#p_lord_myrton)
        - obecnie, pod nieobecność małżonka, regionem zarządza księżna [Alicja](#p_alicja_harevard)
        - parę dni po naszym wyjeździe do [Ellander](#l_ellander) zjechali [Łowcy](#r_lowca) z [Novigradu](#l_novigrad); wypytywali o zaginiony transport z dwójką więźniów - elfem i jakąś kobietą, jednak [Lord Myrton](#p_lord_myrton) odprawił ich bez zagłębiania się w sprawę
        - zielarz zdaje się nie nosi w domu [dwimerytowej](#r_dwimeryt) obrączki, ale dalej ma odruch sięgania do palca, na którym ta zwykle spoczywa
        - gnomy są ponoć oryginalną rasą zamieszkującą Północ, mogą wiedzieć coś o [Wranach](#r_wran), podobnie do nich nie czarują i są w znacznej mierze odporne na efekty magiczne
        - [Viggo](#p_viggo_regner) skupia się na pracy z kapłankami Melitele, planuje otworzyć mały szpital w mieście
    - Żegnamy się z [Viggiem](#p_viggo_regner) i idziemy poszukać noclegu. Planujemy zatrzymać się w [Różyczce](#l_rozyczka), więc zielarz przekazuje nam fiolkę z lekiem dla [Waleriana](#p_walerian).
2. Stare dobre czasy
    - Po drodze oglądamy tablicę ogłoszeń na rynku:
        - bohatera/wiedźmina/pogromcę potworów od zaraz, [gryf](#b_gryf) grasuje nad miastem w górach, informacje u Komendanta [Kasimira](#g_kasimir)
        - odbudowano bibliotekę - skup ksiąg, map i rękopisów
        - uszkodzone i podniszczone: sprzedam dom w dolnych wałach
    - [Różyczka](#l_rozyczka) rozkwitła - teraz zajmuje nie tylko parter, ale i piętro nowej, odbudowanej kamienicy. W środku jest trochę gwarno, ale [Maria](#p_maria) zauważa nas i szybko rozpoznaje. Zdaje relację z imprezy-podpuchy z pierwszej ręki:
        - zorganizował ją kapłan, z którym mieliśmy swego czasu na pieńku - młody pretendent do stołka po [Matiasie](#p_kaplan_matias) imieniem Aliester
        - sprosili na imprezę sporo nieludzi
        - dostarczyli napitek wyskokowy, który jak się okazało, był zatruty
        - interwencja [Myrtona](#p_lord_myrton) wywołała panikę, część kapłanów zmieniła się w zezwierzęcone potwory
        - ktoś w szamotaninie podpalił skład z alkoholem, jak gruchnęło to po kamienicy nie było co zbierać
        - [Walerian](#p_walerian), podobnie jak kilku innych gości tego feralnego wydarzenia, do tej pory boryka się ze skutkiem ubocznym trutki - paraliż objął połowę jego twarzy
    - Karczmarka dziękuje nam za lek i oferuje wygodny pokój. Płacimy za nocleg i kolację, po czym udajemy się na spoczynek.
    - Z pokoju [Kajetan](#g_kajetan) wysyła wiadomości:
        - do [Brona](#p_bron): Niejaki [Dyjin Ognaj](#p_ognaj) na zlecenie [Cerys](#p_cerys) szuka jak się okazuje nie tylko [Skovika](#p_skovik), ale już też naszej dwójki (to akurat przez akcję z wozem); jego rzekomy wspólnik, [Lödbroke](#p_lodborke), też wyspiarz, jak dotąd nie wrócił do miasta
        - do [Leiva](#p_leiv): dowiadujemy się, że dwaj wyspiarze to żywe legendy; nie ma lepszego łowczego niż [Ognaj](#p_ognaj), a [Lödbroke](#p_lodborke) jest człowiekiem bez klanu i bez wodza, twierdzi, że odpowiada tylko przed samymi bogami; [młody Drummond](#p_leiv) przestrzega przed wdawaniem się z nim w walkę - kiedy o nim opowiada, można z łatwością wyczuć strach i respekt
    - [Ilana](#g_ilana), z trudem uprosiwszy [Kajetana](#g_kajetan) o kryształ, wysyła wiadomość do bezpańskiego łowcy. Oferuje mu pieniądze lub przysługę za jakiekolwiek informacje o truciźnie toczącej [Skovika](#p_skovik). Odpowiada jej gromki śmiech i propozycja nie do odrzucenia: mamy 3 dni aby oddać mu [osiłka](#p_skovik), nim odpłynie na wyspy, a wtedy bardzo możliwe, że [Skovik](#p_skovik) już nigdy się nie obudzi.
    - Łowca robi wrażenie jakby znał nas i obserwował już od dłuższego czasu. Nie zaskoczyła go ani wiadomość [druidki](#g_ilana), ani też jej forma - zupełnie, jakby spodziewał się kontaktu z naszej strony.
3. Powrót do świątyni
    - Schodzimy na śniadanie. Przysiada się do nas [Kasimir](#g_kasimir). Twierdzi, że wyczuł czary [Kajetana](#g_kajetan) i przyszedł sprawdzić czy to my, czy ktoś jeszcze łamie prawo.
    - [Myrton](#p_lord_myrton) poinformował [Kasimira](#g_kasimir), że możemy się któregoś dnia zjawić od strony świątyni. Jakże wspaniałomyślnie zaoferował, że charytatywnie podejmiemy się zlecenia, jeśli jakieś akurat się znajdzie.
    - Tak się składa, że komendant [Kasimir](#g_kasimir) ma dla nas zlecenie: jakiś elfi duch najpierw nawiedzał jeden z domów w dolnych wałach, a później wymordował jego mieszkańców i każdego, kto od tamtej pory postawił tam nogę.
    - [Kasimir](#g_kasimir) posłał tam swoich ludzi, ale wrócił tylko jeden, o jakieś pół wieku starszy. Zszedł na zawał nim zdążył dobiec do furtki, by opowiedzieć, co zobaczył.
    - Obiecujemy [zakonnikowi](#g_kasimir) wrócić do sprawy, kiedy uporamy się z własnymi problemami.
    - Szykujemy się do powrotu do świątyni. Po drodze zachodzimy do banku zrealizować weksel od [kapitana ze Skalnicy](#p_wehr). Niestety, filia w [Ellander](#l_ellander) należy do siostrzanego rodu krasnoludów, więc pobiera zbójecki procent za realizację.
    - Olewamy natenczas papierek i spotkawszy się z [Viggiem](#p_viggo_regner) przy bramie odwiedzamy świątynię. Widać, że [alchemik](#p_viggo_regner) i [Matka Przełożona](#p_matka_iola) dobrze się znają.
    - [Kajetan](#g_kajetan) zamyka się w pokoju, by pomedytować nad maską "koleżanki z pracy", gdy [Viggo](#p_viggo_regner) i [Matka Iola](#p_matka_iola) schodzą do szklarni. [Ilanie](#g_ilana) udaje się usłyszeć ich ściszoną rozmowę o tym, że [Skovik](#p_skovik) jest "na granicy śmierci" i każda interwencja może go popchnąć w jedną lub drugą stronę.
4. Cyrk na kółkach
    - [Viggo](#p_viggo_regner) odprawia nad [Skovikiem](#p_skovik) jakiś rytuał. [Ilana](#g_ilana), obecna podczas obrządku, w pewnym momencie ma halucynacje, czuje intensywną woń krwi i traci kontrolę nad sobą. Wybiega do sadu, ale i tak po drodze zaczyna się zmieniać w bestię.
    - Zaalarmowany hałasem [Kajetan](#g_kajetan) wystawia nos i zauważa ślady - ni to zwierzęce, ni to ludzkie. Pomaga jednej z adeptek nareperować wyrwane drzwi, gdy zostaje wraz z [Viggo](#p_viggo_regner) wzięty na dywanik przez [Iolę](#p_matka_iola), która żąda wyjaśnień względem tego, co zaszło:
        - [Skovik](#p_skovik), z medycznego punktu widzenia, jest martwy, natomiast z arkanistycznego - zawieszony w czasie
        - w jego żyłach płynie teraz trucizna najeżki i antidotum podane dożylnie przez [alchemika](#p_viggo_regner)
        - jego serce stoi, więc krążenie także jest wstrzymane i jest to efekt klątwy rzuconej na [wyspiarza](#p_skovik), najprawdopodobniej przez któregoś z łowców
        - jeżeli złamać lub odczynić teraz klątwę, [Skovik](#p_skovik) może umrzeć jeśli trucizna dojdzie do serca szybciej niż antidotum
        - [Ilana](#g_ilana), jako lykantrop, także jest obarczona swego rodzaju klątwą; rytuał wywołał coś, co [Viggo](#p_viggo_regner) nazywa sprzężeniem zwrotnym, a więc zadziałał nie tylko na [Skovika](#p_skovik), ale też na stojącą obok [druidkę](#g_ilana)
    - Trójka obradująca w pokoju [Matki Przełożonej](#p_matka_iola) odkorkowuje wyciągniętą przez [Kajetana](#g_kajetan) zdobyczną butelkę wina. [Viggo](#p_viggo_regner) zwraca uwagę na nietypową etykietę, głoszącą nazwę "[Biały Wilk](#p_geralt)". Wino jest przednie, dobrze koi nerwy.
    - [Kajetan](#g_kajetan) puszcza w ślad za [Ilaną](#g_ilana) swoją sowę, aby sprawdzić co dzieje się z [druidką](#g_ilana). Relacjonuje jej poczynania.
    - W tym czasie [Ilana](#g_ilana) biegnie na złamanie karku wprost przed siebie, w stronę gór. Wygląda jakby przemiana zatrzymała się w połowie - sam widok jest makabryczny i nie przypomina ani jednego konkretnego zwierzęcia, ani też człowieka.
    - Nie będąc w stanie kontrolować przemiany, [druidka](#g_ilana) zamiast otoczenia widzi majaczący obraz wizji: 
        - z nicości wyłania się klęcząca, pokiereszowana postać [Skovika](#p_skovik), w tle przygrywają bębny
        - nagle bębny cichną, a zza [Skovika](#p_skovik) wyłania się olbrzymi czarny niedźwiedź
        - bestia rzuca się na [wyspiarza](#p_skovik) i dwoma ruchami rozrywa go na pół, pozbawiając głowy
        - następnie niedźwiedź przysiada i przeistacza się w klęczącego [Skovika](#p_skovik)
    - Wizja urywa się, a [Ilana](#g_ilana) budzi się naga w lodowatym górskim strumieniu. Sowa [Kajetana](#g_kajetan) obserwuje ją z gałęzi i pomaga odnaleźć powrotną drogę. 
    - Bilans strat po szarży monstrum-Ilany ma się następująco: świątynne drzwi, pół tuzina kóz oraz wyłamany fragment koziej zagrody. Flaki zwierząt znaczą ślad podróży [druidki](#g_ilana). Na szczęście żadnej adeptce nie stała się większa krzywda - co najwyżej jedna, która była wtedy przy drzwiach, będzie się odtąd jąkać i moczyć w nocy.
    - [Matka Iola](#p_matka_iola) nie jest zadowolona, ale przyjmuje przeprosiny. Oferuje [Ilanie](#g_ilana) okołoświątynne prace społeczne w ramach rekompensaty, oprócz 50GP, które [Kajetan](#g_kajetan) wcześniej wyłożył za kozy i drzwi.
    - I tak do wieczora [Ilana](#g_ilana) zajmuje się odbudową koziej zagrody i tym podobnymi. Angażuje do pomocy [Darię](#p_daria), a w tym czasie [Kajetan](#g_kajetan) odbiera swoją przesyłkę od [Stregobora](#p_stregobor).
    - Dostajemy zgodę na przenocowanie w sadzie. Wieczorem udaje nam się porozmawiać z [Zangenisem](#p_zangenis):
        - rudowłosa kobieta z [Risbergu](#l_gora_cremora), zanim została czarodziejką eksperymentującą w [Cytadeli](#l_gora_cremora) z [goecją](#r_goecja), była flaminiką kręgu Mayeńskiego
        - ponoć kobieta zakradała się kilkukrotnie do laboratorium, aż w końcu się sparzyła i została zmieniona w kamień
        - [Ilana](#g_ilana), zdaje się, jest jednym z jej udanych eksperymentów - połączeniem lykanotropa i duszy zwierzęcia, dzięki czemu jeszcze żyje i jest w stanie kontrolować swoje przemiany
        - [Zangenis](#p_zangenis) potwierdza, że w [Kerack](#l_kerack) żył kiedyś wilkołak, którego wiedźmin odczarował; pech jednak chciał, że przeprowadził się później w okolice [Risbergu](#l_gora_cremora), stając się wygodnym kozłem ofiarnym masakry na Pogórzu Tukajskim
        - [mag](#p_zangenis) sugeruje nam inne rozwiązanie sytuacji [Skovika](#p_skovik) - wspomina o transfuzji krwi, czy też dializie, która wydaje się być stosunkowo bezpieczna biorąc pod uwagę obecny stan [wyspiarza](#p_skovik); [Dorregaray](#p_dorregaray) może nam w tym pomóc
        - sam [czarodziej](#p_zangenis) obiecuje przygotować zwój przełamujący klątwę leżącą na [osiłku](#p_skovik), co wznowi pracę jego ciała
        - pomimo że nie udzielił [Kajetanowi](#g_kajetan) żadnych wytycznych co do sposobu, w jaki ten miałby zdobyć informacje o Pogórzu Tukajskim, jest wyraźnie niezadowolony, że [elf](#g_kajetan) najzwyklej w świecie zapytał [Stregobora](#p_stregobor) o fakty
        - nazywając [Kajetana](#g_kajetan) adeptem, opowiada, że [Elatan](#p_elatan) jest efektem wielowiekowych krzyżówek między elfimi rodami, których celem było osiągnięcie maksymalnego potencjału magicznego; dlatego [Kajetan](#g_kajetan) jest celem nagonki - niskiego pochodzenia samouk w lepszy lub gorszy sposób, ale jednak, podtrzymuje w sobie efekt badań, którego pupilka [Filavandrela](#p_filavandrel) nie była w stanie udźwignąć
    - Nad ranem, oczekując na kontakt ze strony maga-ekoterrorysty, [Ilana](#g_ilana) prosi kapłanki o powtórzenie rytuału, który ostatnim razem pomógł jej uporać się z uporczywymi sennymi wizjami.
    - [Matka Przełożona](#p_matka_iola) subtelnie daje do zrozumienia, że owszem, zorganizuje rytuał, ale za daninę na rzecz świątyni. Sugeruje też, że dla odmiany [druidka](#g_ilana) mogła by coś kiedyś zbudować miast siać zniszczenie przy każdej swojej wizycie.
    - [Kajetan](#g_kajetan) wysyła krótką wiadomość do [Lentinusa](#p_lentinus) pytając o wiwernę Dianę. Ma przypuszczenia, że to [Dorregaray](#p_dorregaray) próbował ją wtedy uwolnić w [Gors Velen](#l_gors_velen), więc może stać się bardziej skłonny do pomocy jeśli usłyszy, że gad ma się dobrze.
    - Poganiany przez [Ilanę](#g_ilana) [elf](#g_kajetan) sam dzwoni do [Dorregaraya](#p_dorregaray). Mag prowadzi na wyspie [Undvik](#l_undvik) wykopaliska, które są atakowane przez [lodowych gigantów](#b_lodowy_gigant). Wymianie zdań towarzyszy straszliwy szum, jakby coś zakłócało połączenie.

##### [Sesja 88](#sesja-088) [Sesja 90](#sesja-090)