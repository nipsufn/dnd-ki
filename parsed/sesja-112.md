### Sesja 112
##### [Sesja 111](#sesja-111) [Sesja 113](#sesja-113)
1. Najpierw obowiązki, potem przyjemności
    - Gdy zachodzimy do portu, stosunkowo łatwo udaje nam się namierzyć statek [Mirny](#p_mirna). [Druidka](#p_mirna) już na nas czeka. Wymieniwszy powitalne uściski nalega, by pomóc [Ilanie](#g_ilana) w zakupie "kreacji" na bal.
    - W porcie znajduje nas natarczywa mewa. Okazuje się, że przynosi wiadomość od [Skovika](#p_skovik). [Wyspiarz](#p_skovik) pisze, że udało im się znaleźć statek do [Kerack](#l_kerack). [Ilana](#g_ilana) zachowuje liścik na pamiątek i nadaje odpowiedź swoją zwyczajową metodą.
    - Idziemy po fatałaszki. [Kajetan](#g_kajetan) odbiera przy okazji swoje zamówienie. U krawca jest niczym w swoim żywiole, tylko [Ilana](#g_ilana) ma minę, jakby była tu za karę. Po kilku godzinach, wydających się wiecznością, obkupieni zabieramy toboły i idziemy na [Thanedd](#l_wyspa_thanedd).
    - Maszerując przez miasto zauważamy, że przyjechał cyrk. Ten sam, który minęliśmy w [Brugge](#l_m_brugge), jednak tym razem bez atrakcji w postaci złapanych, dziwnych stworzeń. Jest znajomy siłacz, przy którym piekli się z powodu przegranej jakaś dwójka krasnoludów. Jest też i namiot wróżki, który po ostatniej wizycie omijamy szerokim łukiem.
    - Na placu targowym panuje harmider. W pewnym momencie [Kajetan](#g_kajetan) zauważa w odległym rogu podwórka grupkę dziwacznie wystrojonych grajków:
        - są przystrojeni w czarne ptasie pióra
        - mają na twarzach ptasie maski
        - jeden z grajków z jakąś grzechotką zdaje się nader gorączkowo obserwować przechodniów, gestykulując przy tym i mamrocząc jakby składał jakieś zaklęcie
        - jego uwagę przyciąga siedzący pod murem obdartus-żebrak i jakiś drobny kieszonkowiec w akcie kradzieży.
    - Wiedziony przeczuciem [Kajetan](#g_kajetan) pociąga towarzystwo w stronę muzykantów. Usiłuje przesondować myśli podejrzanego grajka i natrafia na dziwną rymowankę
        *Beware the crow that stands alone, the one that watches and waits,*
        *Beware that unguarded moment, that subtle twist of fate.*
        *It may just be the eyes of the Crow man*
    - Na placu robi się zamieszanie:
        - żebrak osuwa się nieprzytomny (zawał?)
        - kieszonkowiec zostaje przyłapany przez swoją ofiarę - jakiegoś rycerza lub innego szlachetkę - i zasztyletowany na miejscu
        - po grajku zostaje tylko obłok piór
    - Uchodzimy z miejsca zajścia i kierujemy się na wyspę magów. Tłok do wejścia wyraźnie zelżał, przechodzimy więc bez problemu dzięki sygnetowi [Kajetana](#g_kajetan).
    - W drodze do komnat [elfa](#g_kajetan) spotykamy [Larsa](#p_lars) chodzącego w kółko i powtarzającego coś pod nosem. [Nadworny mag Verden](#p_lars) jest lekko zaskoczony naszą obecnością. Wyjawia, że ćwiczy swoją przemowę na bal. Chwali się, że dziś - podobnie jak [Kajetan](#g_kajetan) - zostanie oficjalnie mianowany członkiem [Kapituły](#r_kapitula).
    - W drodze do pokoju, [Kajetan](#g_kajetan) oprowadza [Mirnę](#p_mirna) i opowiada o tym, co mijamy. Przygotowanie do balu zajmuje nam chwilę - częściowo przez niechęć [Ilany](#g_ilana) do dziwnych stylizacyjnych pomysłów [Mirny](#p_mirna).
2. Niech żyje bal
    - O zachodzie słońca rozbrzmiewają głośne fanfary oznajmiające początek uroczystości. Po oficjalnej części i powitaniu wszystkich zaszczytnych gości, przechodzimy do audytorium, w którym to ma miejsce odczytanie nowego składu Wysokiej Rady [Kapituły](#r_kapitula) ([Triss](#p_triss_merigold), [Keira](#p_keira_metz), [Margarita](#p_margarita), [Dorregaray](#p_dorregaray), [Ida](#p_ida)), gości (w tym [ten skisły burak](#p_kaspar)) i powitanie jej nowych nabytków: [Larsa](#p_lars) i [Kajetana](#g_kajetan).
    - Po tym drzwi otwierają się i następuje właściwa część balu. Ustawione wzdłuż ścian stoły aż uginają się od półmisków pełnych najbardziej wymyślnych dań i przekąsek. Środkiem sali suną nietypowi kelnerzy - żywiołaki lodu ze świeżo schłodzonymi drinkami.
    - [Kajetan](#g_kajetan) bierze [Mirnę](#p_mirna) pod rękę i robi obchód po sali. [Ilana](#g_ilana), czując się trochę jak pieprz w zupie mlecznej, szuka w tłumie znajomych twarzy. Zauważa [Dorregaraya](#p_dorregaray) dyskutującego z [Keirą](#p_keira_metz) i innym magiem. Postanawia wypytać go nieco o sytuację na [Skellige](#l_wyspy_skellige):
        - mag skarży się, że połowę drogi musiał pokonać statkiem, bo teleportacja bezpośrednio z Wysp jest obecnie niemożliwa
        - przybył tu między innymi, aby ubiegać się o zorganizowanie wyprawy, która pozwoli ustabilizować teleportację z Wysp, ale został odesłany do kolejki - [Kaer Seren](#l_kaer_seren) ma większy priorytet
        - nie zamierza wracać na Wyspy póki sytuacja z teleportacją nie zostanie rozwiązana
        - mówi, że w ostatnim czasie znów przybyło [lodowych gigantów](#b_lodowy_gigant)
        - ponoć poprzedni władca z An Craite, ojciec [Cerys](#p_cerys), chciał układać się z [Nilfgaardem](#l_nilfgaard) i próbował nawiązać stosunki dyplomatyczne
        - [Cerys](#p_cerys) jest władcą jedynie z tytułu - nie cieszy się zbyt dużym posłuchem na Wyspach, a jej działania dodatkowo osłabiają jej i tak nikły autorytet
        - zdaniem maga to na [Skellige](#l_wyspy_skellige) miała początek feralna dwuksiężycowa noc
    - [Dorregaray](#p_dorregaray) nie kryje znużenia tematem. Oddala się nonszalancko w stronę zastawionych stołów.
    - Niezbyt zadowolona z przebiegu rozmowy z [magiem](#p_dorregaray), [Ilana](#g_ilana) wyławia z tłumu facjatę [Lamberta](#p_lambert). Wiedźmin obraca się w towarzystwie dwóch innych mężczyzn: jednego, którego [druidka](#g_ilana) nie rozpoznaje, charakteryzującego się białymi włosami i drugiego, nieco bardziej znajomego - to wiedźmin z blizną od [Hatoriego](#p_hatori). Porzucona przez [Dorregaraya](#p_dorregaray) na rzecz rozmowy z [Kajetanem](#g_kajetan), próbuje dołączyć do towarzystwa i poprosić [Lamberta](#p_lambert) o zwrot drugiego kamienia komunikacyjnego, jeśli ten już go nie potrzebuje.
    - Białowłosy także nosi wiedźmiński medalion szkoły wilka i - jak się zdaje - strasznie ciasny kabat. Obaj wiedźmini wydają się być rozbawieni przywołaną historią o [Lambercie](#p_lambert) rozmawiającym z koniem, wymieniają sakiewki - widać się zakładali. [Wiedźmin](#p_lambert) obiecuje poszukać tabliczki, jeśli [Ilana](#g_ilana) przypomni mu po balu.
    - W białowłosym wiedźminie [Kajetan](#g_kajetan) rozpoznaje słynnego [Białego Wilka](#p_geralt), ale zachowuje to spostrzeżenie dla siebie.
    - [Kajetan](#g_kajetan) niechętnie przeprowadza krótką rozmowę z [Filavandrelem](#p_filavandrel) na stronie
        - [Elatan](#p_elatan) powinna lada dzień odzyskać przytomność dzięki [Keirze](#p_keira_metz)
        - [stary elf](#p_filavandrel) zastanawia się ile [Kajetan](#g_kajetan) pamięta
        - Los [Isilme](#p_isilme), choć okropny, jest potrzebny
        - słabe zabezpieczenia [Risbergu](#l_gora_cremora) nie mają znaczenia, sami wkrótce się przekonamy
        - z każdej wymiany zdań wydaje się zdobywać więcej informacji, niż dzielić z rozmówcą
        - [Kajetan](#g_kajetan) decyduje się pożegnać dawnego mentora, nim powie więcej, niż mu się zdaje. Żegna się cytując [Aen Drisichean](#r_aen_drisichean), `No graves filled on their behalf`, nawiązując do losu [Isilme](#p_isilme). W odpowiedzi słyszy
            *Look over horizon and shelter your light*
            *your own light*
    - Swobodne rozmowy zostają przerwane zapowiedzią kolejnej formalnej części, na której zostaje przybliżona obecna sytuacja polityczna: 
        - [Vicovaro](#l_vicovaro) zaatakował [Maribor](#l_maribor) golemem zasilanym żywiołakiem ognia (tym samym, którego niechcący wypuściliśmy nad [Brugge](#l_m_brugge)?), którego spacyfikował [Bras](#p_bras) z pomocą wiedźminów (i mieczy z zamówienia u [Hatoriego](#p_hatori)?)
        - [mag](#p_florian_z_vicovaro) próbował majstrować przy kręgach teleportacyjnych; pracował nad wydobyciem informacji o ruchu odbywającym się przez krąg w [Mariborze](#l_maribor)
        - na te wieści reprezentanci królestw północy szeptają o magach wpuszczających Czarnych na Północ
        - eksplozja w [Mariborze](#l_maribor), która zaniosła popiół aż w okolicę [Dorian](#l_dorian), była spowodowana zniszczeniem golema
        - sytuacja z [Kaer Seren](#l_kaer_seren) nie podoba się Tankredowi z rodu Thyssenidów, władcy północnych królestw [Kovir](#l_kovir) i [Poviss](#l_poviss); swoje niezadowolenie zgłasza także król Niedamir z Caingorn, przewodniczący Ligi z Hengfors
        - przez śnieżycę panującą na styku trzech północnych królestw, ich jedyne żyzne tereny zostały skute lodem
        - głos zabiera [Filavandrel](#p_filavandrel), który zarzuca [Stennisowi](#p_stennis), jakoby ten wypiął się na podpisany z elfami z [Dol Blathanna](#l_dol_blathanna) traktat o możliwości swobodnej podróży przez [Aedirn](#l_aedirn) dla elfów chętnych do osiedlenia się w Dolinie Kwiatów
        - [Stennis](#p_stennis) odpiera zarzuty przypominając o niedawnym zamachu na jego życie - zamachowcą był nie kto inny, a elf właśnie
    - O relację z pierwszej ręki na temat ataku na świątynię Melitele w [Ellander](#l_ellander) zostaje poproszona cicha bohaterka zajścia, niejaka Katarina:
        - atak miał miejsce kilka dni temu
        - w sumie brało w nim udział 12 konnych, w tym jeden dowódca (w charakterystycznym hełmie ze skrzydłami ptaka); wszyscy podróżowali lekko, przystosowani do szybkiej jazdy
        - musieli być wysłani z okupowanego wówczas [Mariboru](#l_maribor)
        - dzień po ataku na odsiecz przybył oddział kaedweńskich najemników pod sztandarem Katariny z Ban Glean
        - podczas walk doszło do pożaru (chodzi zdaje się o wybryk [Darii](#p_daria), narratorka ma niepewną minę, gdy o tym wspomina)
        - kapłanki żyją, nikt nie zginął; jedynie poparzona matka [Iola](#p_matka_iola) wymaga dłuższej rekonwalescencji
        - nie udało się pojmać żadnego [Nilfgaardczyka](#l_nilfgaard) - w patowej sytuacji, przyparci do muru sami odbierali sobie życie
    - Przemówieniu kobiety towarzyszą szmery niezadowolenia, oraz pomruki o "pretendentce". Później tego dnia dowiadujemy się dlaczego - Katarina jest jednym z nieślubnych dzieci [Henselta](#p_krol_henselt) z prawami do tronu [Kaedwen](#l_kaedwen).
    - W czasie spotkania głos zabiera także starosta [Mahakamu](#l_mahakam). Opowiada o problemach wynikłych w związku z niecodziennym odkryciem w czasie urobku - dziwnej konstrukcji-budowli z białego kamienia o idealnie gładkich ścianach i kształcie odwróconego ostrosłupa. Jakiś czas po odkryciu znaleziska piramida otworzyła się i wypełzły z niej robaki trawiące metal. Dobitnie podkreśla, jakim problemem się stały. Na domiar złego, gdy udało im się rozprawić z problemem insektów, na krasnoludy i gnomy pod [Mahakamem](#l_mahakam) spadła dziwna zaraza, w wyniku której sporo z nich się pochorowało, a część nawet była zeszła. W związku z tym [Mahakam](#l_mahakam) zmuszony jest zawiesić eksport metalu i broni, dopóki nie otrzymają wparcia w tej kwestii.
    - Obrady zostają przerwane kolejną taktyczną fanfarą oznajmiającą dalszą część rozrywkową - tańce. Tłum na powrót wylewa się do głównej sali balowej, gdzie w rzeczy samej grajkowie przygrywają do rozmaitych tańców.
    - Pod ścianą widzimy Katarinę i postanawiamy dopytać, czy w jej kompanii służy Zyvik. Początkowo nieświadomy [Kajetan](#g_kajetan) zauważa, że kobieta w jego towarzystwie staje się zamknięta, jakby czuła się lekko niekomfortowo. 
    - [Elf](#g_kajetan) zaprasza więc [Mirnę](#p_mirna) do tańca, podczas gdy [Ilana](#g_ilana) zabawia rozmową Katarinę. Kobieta, wciąż w skórzanej zbroi, wygląda równie nieswojo i nie na miejscu, co ona. W rozmowie wyjawia kilka ciekawostek:
        - jest nieślubną córką [Henselta](#p_krol_henselt); jej herb to konie w polu na wpół z jednorożcem - królewskim symbolem [Kaedwen](#l_kaedwen)
        - ma co najmniej trójkę przyrodniego rodzeństwa - bękartów, które jak i ona mają prawo do sukcesji po denacie-ojczulku
        - Zyvika kojarzy, ale nie uściśla, czy znajduje się pod jej dowództwem ani tym bardziej, czy to on skierował ją do [Ellander](#l_ellander)
        - [Kajetan](#g_kajetan) jako elf budzi w niej mieszane uczucia przez obławy na Wiewiórki, które [Kaedwen](#l_kaedwen) uskutecznia
    - [Kajetan](#g_kajetan), w tańcu, rozmawia poza [Mirną](#p_mirna) z kilkoma partnerkami:
        - [Ida](#p_ida) - [elf](#g_kajetan) mało się nie wywraca, prawie zabierając ze sobą na glebę [czarodziejkę](#p_ida), przed wielką gafą i kompromitacją w ostatniej chwili ratuje go jeden z wiedźminów
        - [Keira](#p_keira_metz)
            - [Radcliffe](#p_radcliffe) jest w stabilnym stanie, magicznie zamrożony
            - problemy w [Kaer Seren](#l_kaer_seren) mógł spowodować niestabilny punkt mocy albo nieudana teleportacja, która miała by otworzyć okno do Białego Zimna
            - [Zangenis](#p_zangenis) potrzebuje odpoczynku, nic mu nie będzie
    - [Książę Stennis](#p_stennis) wydaje się szalenie podobny do pewnego dezertera z [Aedirn](#l_aedirn), którego spotkaliśmy około roku temu w [Ellander](#l_ellander). Na wzmiankę o [Yariim](#p_yarii) reaguje jednak zdecydowanym chłodem. Ostrzega, by lepiej nie wspominać o tym nikomu, dla własnego dobra.
    - Bal dobiega końca, nastaje ostatnia (nudna) formalna część, tj. dyskusja na temat kroków względem sytuacji politycznej. Gorącym tematem jest tron [Kaedwen](#l_kaedwen). Zostają wymienieni wszyscy 4 pretendenci:
        - Buskon z Ard Carraigh, syn zrobiony lokalnej kurwie, mnich zakonu Lebiody, wspierany przez lokalną szlachtę - prostaka łatwo będzie zmanipulować
        - Katarina, córka szlachcianki
        - Zwolt z Crinfrid, popierają go [Redania](#l_redania) i Liga z Hengfors
        - legalny syn-mag mianem Orest z zamkniętej szkoły Ban Aard
    - Ostatni z kandydatów zostaje zaproszony na środek i przedstawiony ogółowi ad personam. Chłopak jest zaledwie nastolatkiem, ubranym w typową dla żaka szatę.
    - Na sali nastaje burzliwa dyskusja. Któryś z czarodziejów sugeruje, by zarządzić krótką przerwę, po której nastąpi głosowanie bezpośrednio zainteresowanych co począć w kwestii sukcesji kaedweńskiej.
    - Po przerwie na głosowanie wraca sama śmietanka, tj. głównie magowie i koronowane głowy. Pozostali goście zaczynają się rozchodzić. Zauważamy postać [Filavandrela](#p_filavandrel), stojącego samotnie na parkowym dziedzińcu, gdzie wcześniej rozmawiał z [Kajetanem](#g_kajetan).
    - Wyspą powoduje wstrząs, a po nim słychać jakby głuchy dźwięk eksplozji dochodzący z sali obrad.
    
    ##### [Sesja 111](#sesja-111) [Sesja 113](#sesja-113)