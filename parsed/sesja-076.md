### Sesja 76
##### [Sesja 75](#sesja-075) [Sesja 77](#sesja-077)
1. W góry, za potworem
    - Ruszamy za potworem zgodnie ze wskazówkami elfki. W drodze mija nas kolumna 4 wozów obładowanych uzbrojonymi ludźmi w cywilu.
    - Całość zdaje się eskortować jeden z wozów, nieco bogatszy. Na drzwiach karety błyszczy w słońcu złoto-srebrny, bogaty herb z literą G.
    - W międzyczasie dogania nas [Alfons](#p_alfons). Szczyl chce nam towarzyszyć. Mówi, że na zachód jest zasypana kopalnia, a bardziej na północ - osada drwali.
    - U podnóża gór piętrzy się sporo błyskających bielą kamiennych ostańców. W jeden z nich ktoś wbudował kamienną więżę, jakby komin. Pod drzwiami do konstrukcji ktoś wartuje.
    - [Ilana](#g_ilana) i [Alfons](#p_alfons) zakradają się bliżej aby przyjrzeć się dziwnej konstrukcji. [Druidka](#g_ilana) zauważa dwójkę ludzi - jakiegoś typa z kuszą i znajomego nam oprycha-podżegacza z [Dorian](#l_dorian).
    - Na północny wschód od wieży jest druga, identyczna, ale częściowo zawalona. Na południowy zachód zaś zauważamy zrujnowaną osadę.
    - [Ilana](#g_ilana) odsyła [Alfonsa](#p_alfons) do reszty, a sama, zmieniona w rysia, wspina się na wieżę sprawdzić co się tam święci. Na szczycie komina leży wartownik z kuszą i mierzy do stojących kawałek dalej [Kajetana](#g_kajetan) i [Skovika](#p_skovik).
    - Skonfundowany bliskim spotkaniem z rysiem mężczyzna na chwilę odkłada kuszę i zaczyna sięgać po jakieś ostrze. Ryś jednak odwraca się na pięcie i odchodzi, nie chcąc prowokować ataku.
    - Wieża, czy też komin, zdaje się mieć zamontowaną swego rodzaje drabinę w swoim wnętrzu, po której wartownik schodzi wgłąb tunelu, odpuszczając sobie strzelanie do drużyny.
    - Zbieramy się w kupę i idziemy rozbić obóz na noc w zrujnowanej osadzie. Zamiast szukać potwora poczekamy, aż sam nas znajdzie. Osiołki zostawiamy w bezpiecznej odległości, z dala od obozu, żeby mieć na czym wracać.
2. Nocne polowanie
    - [Ilana](#g_ilana) i [Skovik](#p_skovik) idą poszukać kolacji, kiedy reszta rozstawia obóz. W lesie natykają się na spore ślady stóp i przewrócone drzewo. Wygląda to jakby bestia zastawiła pułapkę na dziki. Resztki jednego z nich leżą obok drzewa, z łbem rozgniecionym niczym arbuz.
    - W okolicy jest sporo śladów zwierzyny, ale las pozostaje głuchy i martwy, jakby akurat żadnej nie było w pobliżu.
    - Przy ognisku [Ilana](#g_ilana) wypytuje [Alfonsa](#p_alfons) o jego historię. Niziołek zdaje się nie mieć żadnej bliższej rodziny - wychowuje go dziadek [Andyego](#p_andy), który to nawiasem jest bratem jego matki. Temat wyraźnie jest dla niego niewygodny, chłopak unika wdawania się w szczegóły, a [Ilana](#g_ilana) taktownie nie drąży.
    - Bez ciepłej kolacji, aczkolwiek lekko pokrzepieni miodulą, wystawiamy warty. W nocy zrywa się burza, ciągnąca od morza, być może gdzieś z okolic [Thanedd](#l_wyspa_thanedd), gdzie zdaje się uderzył pierwszy grom.
    - Na swojej warcie [Kajetan](#g_kajetan) dostrzega ruch w gałęziach i tak mocno szarpanych wiatrem. Do naszego obozu podchodzi bestia - wyliniały, nader muskularny niedźwiedź o przerośniętych uszach i dziwnym, zielonkawo sinym kolorze skóry. Węszy jakby wdychał ozon gromadzący się w powietrzu.
    - [Ilana](#g_ilana) zostaje obudzona, więc uskutecznia przeszpiegi. W tym czasie [Kajetan](#g_kajetan) przygotowuje zaklęcie. [Druidka](#g_ilana) ma niejasne przeczucie, że potwór ciągnie do magii. Rzuca mu jedną z muszli zabranych z [Col Serrai](#l_col_serrai). Bestia wydaje się być zaintrygowana, ale połyka błyskotkę.
    - [Ilana](#g_ilana) próbuje nawoływać do bestii w różnych językach, ale ta zdaje się na żaden jakoś specjalnie nie reagować. Wreszcie podchodzi do bąbla i próbuje dosłownie zlizać z niego magię.
    - Budzimy [Alfonsa](#p_alfons), który jest śmiertelnie przerażony tymi odwiedzinami i podwójnie skonfundowany tym, co się właśnie dookoła niego wyprawia. Młodzik otrzymuje polecenie aby czekać w gotowości i na dany znak biec ile sił w nogach do najbliższego drzewa, kiedy my zajmiemy potwora.
3. Walka ze strażnikiem
    - [Kajetan](#g_kajetan) kończy zaklęcie przywołania ognistego krasnoluda, kiedy [Ilana](#g_ilana), przemieniona w niedźwiedzia, wychodzi ze schronienia i próbuje ściągnąć na siebie uwagę bestii. Dzieje się coś nieopisanego - potwór szarżuje, jakby chciał zaatakować, po czym przystaje i liże [niedźwiedzia](#g_ilana) - zupełnie jak wcześniej bąbel.
    - Niestety [druidka](#g_ilana) nie ma czasu na dalsze eksperymenty, bo zza jej pleców wytacza się reszta, atakując potwora tym co mają na podorędziu - [Skovik](#p_skovik) swoją bronią, a [Kajetan](#g_kajetan) -  z dystansu, magią, posiłkując się ognistym przyzwańcem.
    - Potwór niemal natychmiast rzuca się na resztę, dotkliwie raniąc [Wyspiarza](#p_skovik) i [elfa](#g_kajetan). Ognisty krasnolud zostaje zdematerializowany, nim zdążył wyrządzić bestii jakąkolwiek znaczącą krzywdę. Ku naszemu przerażeniu, potwór zdaje się używać otaczającej go magii do regeneracji.
    - [Ilana](#g_ilana), nie mając wyboru, atakuje bestię, choć ta wyraźnie unika atakowania [niedźwiedzia](#g_ilana). Po którymś z bardziej dotkliwych razów, potwór rzuca [druidce](#g_ilana) niemal inteligentne spojrzenie, jakby przepełnione żalem i niezrozumieniem, po czym zaczyna uciekać.
4. Pogoń do leża
    - [Ilana](#g_ilana), nadal w formie niedźwiedzia, puszcza się w pogoń za potworem. Coś jej mówi, że ta bestia może być z nią w jakiś sposób związana. Może rozpoznała w niej swój pierwiastek i dlatego nie chciała atakować [dziewczyny](#g_ilana)?
    - [Kajetan](#g_kajetan), wyraźnie niezadowolony z obrotu walki, przywołuje do siebie niziołka i tworzy dla pozostałej dwójki bąbelek. [Skovik](#p_skovik), nie chcąc czekać, biegnie w ślad za [Ilaną](#g_ilana), aby upewnić się, że [druidka](#g_ilana) jest cała i zdrowa.
    - [Mag](#g_kajetan) tymczasem wysyła za [Skovikiem](#p_skovik) swoją sowę i - nie bacząc już na obecność [Alfonsa](#p_alfons) - śledzi sytuację oczami ptaka.
    - [Ilanie](#g_ilana) udaje się nie zgubić potwora, ale ten wpełza do zrujnowanej wieży i przykrywa wejście wielkim, ciężkim głazem. 
    - Niedźwiedź-Ilana chwilę mocuje się ze skałą, ale nie mogąc go odwalić w pojedynkę, rozgląda się za inną drogą pod ziemię. Pod osuniętą ziemią znajduje szczelinę w skale, więc zamienia się w borsuka i przeciska do środka.
    - Wewnątrz panuje mrok. Tunel wypełnia zapach stęchłej ziemi, któremu wtóruje kwaśny smród rozkładu i krwi. [Druidka](#g_ilana) penetruje tunel w poszukiwaniu bestii. Natyka się przy tym na dwa rozdroża.
    - Okolica przypomina stary szyb kopalniany. Dookoła walają się kości tych, których podczas pracy zasypało tutaj osuwisko. Są też jakieś świeższe szczątki zwierząt i ślady krwi prowadzące wgłąb.
5. Makabryczny pokój niespodzianek
    - [Ilana](#g_ilana) znajduje jakieś dziwne pomieszczenie. Wewnątrz pulsuje bladoniebieskie światło, wydając przy tym lekki dźwięk, ale zupełnie niczego nie oświetla.
    - [Dziewczyna](#g_ilana) wsadza głowę do dziwnego pomieszczenia, ale jedyne, co widzi to nieprzebyta ciemność. Wewnątrz ginie nawet mdły blask niebieskawego światła. Ciemność dusi także zapaloną przez [druidkę](#g_ilana) latarnię, choć po za pokojem lampa działa zupełnie normalnie.
    - Z wnętrza pomieszczenia dochodzi ją dźwięk cichego zawodzenia rannego zwierzęcia. [Ilana](#g_ilana) stawia dwa kroki wgłąb pokoju, co skutkuje zmianą dźwięku na silniejszy i koloru światła na pomarańczowy.
    - Z rozważań nad dalszymi poczynaniami wyrywa ją dźwięk odwalanego kamienia. Po chwili jej oczom w tunelu ukazuje się [Skovik](#p_skovik).
    - [Ilana](#g_ilana) poświęca trochę swojej energii żeby magicznie połatać [kochanka](#p_skovik), bo ten nieźle oberwał w czasie walki, a mimo to poszedł jej szukać, nie zważając na własny stan.
    - W ślad za [Skovikiem](#p_skovik) do tunelu wpada sówka [Kajetana](#g_kajetan). Ptak sadowi się na ramieniu [Ilany](#g_ilana), będąc cały czas oczami [maga](#g_kajetan) na rozwój sytuacji.
    - [Druidka](#g_ilana) zdradza [wyspiarzowi](#p_skovik) swój plan zbadania pokoju. Chwilę zajmuje jej przekonanie go aby nie szedł z nią, a zamiast tego czekał na nią tu, w tunelu i pociągnął za linę, którą się przewiązała, gdyby potrzebowała żeby ją szybko wyciągnął.
    - Para, zapominając o sowie - obserwatorce, pozwala sobie na chwilę czułości, po czym [Ilana](#g_ilana) wstępuje w ciemność. Brnie kawałek depcząc po wysuszonych kościach, a także czymś bardziej gumowatym. Stawia jeszcze kilka kroków, kiedy światło zmienia się na czerwone, a dźwięk staje się bardziej alarmujący.
    - [Ilana](#g_ilana) uspokaja zaniepokojonego [Skovika](#p_skovik) i nasłuchuje. Zawodzenie jakby ucichło, a w jego miejsce pojawił się inny, nieprzyjemny, jeżący włosy na karku dźwięk pełzania po podłodze.
    - [Druidka](#g_ilana) zaczyna się powoli wycofywać kiedy czuje jakąś łuskowatą mackę oplatającą ją powoli. Zrzuca ją z siebie i daje znak [Skovikowi](#p_skovik) aby ten ją wyciągnął.
    - [Wyspiarz](#p_skovik) z całych sił ciągnie linę. Z pokoju wystrzela [Ilana](#g_ilana), a za nią człekopodobna, wężowa kreatura. [Skovik](#p_skovik) zasłania [dziewczynę](#g_ilana), stając między nią, a żmijowatym potworem. Nie ma nawet czasu na reakcję, kiedy żmija zatapia mu kły w barku.
    - [Ilana](#g_ilana) obserwuje zajście z podłogi. W momencie widzi jak [Skovika](#p_skovik) skóra zaczyna szarzeć i robić się szorstka, matowa. [Kajetan](#g_kajetan) także to widzi, oczami swego chowańca.
    - [Druidka](#g_ilana) podrywa się i próbuje jeszcze ostatkiem sił odwrócić działanie ukąszenia, niestety bez rezultatu.
    - W tym samym czasie w powietrzu wzbija się kurzawa. Piach i odłamki skał zaczynają wirować, tworząc owal. Owal zamienia się w taflę, z której występuje jegomość o prezencji włodarza domu pogrzebowego.
    - [Ilana](#g_ilana) rozpoznaje w przybyszu osobę [Stucco Zangenisa](#p_zangenis). Mag, analizując szybko sytuację, rzuca zaklęcie, które odcina magiczną barierą po jednej stronie [Ilanę](#g_ilana) i [maga](#p_zangenis), po drugiej - zamieniającego się w kamień [Skovika](#p_skovik) spętanego w uścisku żmii.
    - [Stucco](#p_zangenis) rzuca w potwora jakąś wiązanką w niezrozumiałym dla [Ilany](#g_ilana) języku. Bestia syczy i usuwa się w mrok pokoju, zabierając ze sobą skamieniałego [wyspiarza](#p_skovik).
    - [Druidka](#g_ilana) stoi jeszcze przez chwilę skołowana, ale bardzo szybko niedowierzanie ustępuje białej furii. [Ilana](#g_ilana) jest wściekła na [maga](#p_zangenis) - obwinia go o wszystko, co ich dzisiaj spotkało, zarzucając niekompetencję jego konfraterii w sprzątaniu swojego bałaganu związanego z niesławnym laboratorium. Na domiar złego czarodziej usiłuje zajrzeć w myśli dziewczyny, czym tylko potęguje jej gniew - [Ilana](#g_ilana) chwyta go za szyję i dusząc, przyszpila pazurami do ściany.
    - [Stucco](#p_zangenis) nie broni się jak na maga przystało, lecz częściowo przyznaje do błędu. Oferuje pomoc w odzyskaniu "przyjaciela", w porę ratując tym swoją skórę.
    - Obserwujący wszystko [Kajetan](#g_kajetan) wysyła do [maga](#p_zangenis) mentalną wiadomość. W odpowiedzi zostaje nazwany "klakierem [Keiry](#p_keira_metz)", co prowokuje wybuch złości i donos do [sponsorki w Kapitule](#p_keira_metz). [Elf](#g_kajetan) w afekcie zwija obóz i przegania ostro niczemu winnego [Alfonsa](#p_alfons) do domu. Sam zaś przywołuje swoją sowę, której każe się prowadzić do złamanej wieży.
    - W rozmowie ze [starcem](#p_zangenis) dowiadujemy się, że:
        - nasz rozmówca jest jedynym ocalałym z [Risbergu](#l_gora_cremora) i jednocześnie jego kustoszem
        - cytadela była jedną z trzech oryginalnych szkół magii na Północy
        - została zamknięta jakieś 30 lat temu, przez eksperymenty maga (którego [Zangenis](#p_zangenis) nie powinien, nie chce i nie zamierza nazwać z imienia) z [goecją](#r_goecja)
        - potwory, które spotkaliśmy to strażnicy, których pozostawił po sobie rzeczony mag, dwa z trzech
        - nazywa wyrób bazyliszkopodobny "Żmijową Panią", która z lubością kolekcjonuje statuy pechowych intruzów
        - opisuje trzeciego strażnika jako podobnego niedźwiedzio-trollowi łysego wilka ze skorpionim ogonem zakończonym okiem
        - nasze komentarze o niedostatecznym zabezpieczeniu dawnego laboratorium mag kwituje kwaśnym stwierdzeniem, że ma ograniczone zasoby, a inni magowie sprawami tego typu się nie przejmują
        - aby odczarować [Skovika](#p_skovik) będziemy potrzebować krwi gadziny która go użarła; możemy ewentualnie liczyć na pomoc doświadczonego uzdrowiciela (skonsultować się z [Iolą](#p_matka_iola)?), ale statua musi być nienaruszona
        - nazajutrz [mag](#p_zangenis) otworzy zagruzowane wejście do cytadeli w porzuconej osadzie, którą znaleźliśmy, by zwabić strażników i ułatwić nam misję ratunkową
        - ciemność w kolejnych pokojach rozproszyć może tylko jasne magiczne światło - [Ilana](#g_ilana) otrzymuje (w ramach przeprosin? zadośćuczynienia? zabicia wyrzutów sumienia?) mały artefakt, który potrafi takowe stworzyć

##### [Sesja 75](#sesja-075) [Sesja 77](#sesja-077)