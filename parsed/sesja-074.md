### Sesja 74
##### [Sesja 73](#sesja-073) [Sesja 75](#sesja-075)
1. Poranek w [Dorian](#l_dorian)
    - Schodzimy na śniadanie. Za oknem ktoś się głośno awanturuje. Przed destylarnią motłoch z widłami i pałkami skanduje zarzuty przeciw destylarni, jakoby przez ich metody produkcji do [Dorian](#l_dorian) ściągnął potwór - pożeracz koni.
    - [Kajetan](#g_kajetan) swoim podszeptywaniem próbuje sprowokować burdę. Zamiast tego udaje mu się sprawić, że jeden z osiłków cichcem podrzyna dwóch swoich kamratów.
    - [Elf](#g_kajetan) dowiaduje się przy tym, że protest jest opłacany przez kogoś, nie wiemy jednak w dalszym ciągu dlaczego.
    - Zapytana kelnerka mówi, że protest trwa już od kilku dni. Podobno tydzień po pojawieniu się potwora, do miasta zjechał ktoś, kto miał się nim zająć. 
    - Rzeczony jegomość rzekomo wytropił, że potwór wylazł z okolic jeziorka, do którego destylarnia odprowadza swoje nieczystości.
    - Protest rozpierzcha się w panice, gdy padają dwa wspomniane wcześniej trupy. Straż jest zdezorientowana i wypytuje nas o zajście.
    - Jeden ze strażników rozpoznaje [Skovika](#p_skovik), na którego postawił w walkach w [Mantikorze](#l_pod_mantikora), gdy czas jakiś temu byli tu przejazdem z [Finarrinem](#p_druid_finarrin). Ponoć wygrał dzięki niemu trochę sztuk złota, więc odpala [wyspiarzowi](#p_skovik) parę groszy na piwo.
    - Idziemy do ratusza wypytać o potwora. Okazuje się, że nagroda podskoczyła do 750GP. Udaje nam się rzutem na taśmę spotkać z burmistrzem.
2. U burmistrza
    - Burmistrz, starszy, acz wciąż dobrze trzymający się jegomość, zdaje się być spokrewniony z Wielkim [Łowczym z Wyzimy](#p_feliks). W jego gabinecie wisi portret przedstawiający jego za młodszych lat z wyrostkiem podobnym do [Feliksa](#p_feliks) usadzonym na kolanach.
    - Dowiadujemy się, że na bestię szło już kilka grup śmiałków, w tym [Łowcy](#r_lowca) Czarownic i jakiś kapłan. Nikt jednak żyw nie powrócił.
    - Więcej informacji mamy szukać w [Rdestowej Łące](#l_rdestowa_laka), u tamtejszego sołtysa.
    - Burmistrz poznaje, że [Skovik](#p_skovik) podczas ostatniej wizyty posprzątał agentów [Dijkstry](#p_dijkstra) i karze swoim podwładnym mieć nas na oku.
3. Do [Gors Velen](#l_gors_velen), etap II: [Rdestowa Łąka](#l_rdestowa_laka)
    - Wbrew protestom [Kajetana](#g_kajetan), kupujemy osły i jedziemy do [Rdestowej](#l_rdestowa_laka).
    - W drodze mija nas [Remi](#p_remi), więc dołączamy się i dalej podróżujemy już wspólnie.
    - [Remi](#p_remi) jedzie do Biberveldtów. Wskazuje nam drogę do folwarku sołtysa.
    - Po drodze mija nas także znajomy wóz księgowego z [Mariboru](#l_maribor) z obstawą. Wóz jedzie dość szybko, miga nam coś dziwnego wymalowanego na tyle wozu.
    - Docieramy na miejsce wieczorem. Co rzuca nam się od razu w oczy to to, że przeważają tutaj nieludzie: niziołki i półkrwi elfy.
    - Odwiedzamy sołtysa [Wilhelma Hoffmeiera](#p_wilhelm_hoffmeier), który okazuje się być lekko podstarzałym niziołkiem. Patrzą nam na ręce, a napitkiem częstują z drewnianych pucharków, jakby nie do końca ufali, że niczego nie zwędzimy.
    - Sołtys wydaje się być całkiem sympatycznym jegomościem. Oferuje przedstawić nam świadka, który może trochę więcej opowiedzieć o potworze, choć zdaje się, że ten nie przeżył z nim bezpośredniego spotkania.
    - Wypytujemy o nocleg i takowy zostaje nam zaoferowany - w jednym z gospodarstw. Nie chcąc nadwyrężać gościnności i z racji na późną godzinę, szybko ulatniamy się na spoczynek, by rano rozpocząć dochodzenie.

##### [Sesja 73](#sesja-073) [Sesja 75](#sesja-075)