### Sesja 107
##### [Sesja 106](#sesja-106) [Sesja 108](#sesja-108)
1. Na [Risberg](#l_gora_cremora)
    - Pospawszy sobie, zbieramy luksusowy obóz i ruszamy na spotkanie z [Drummondem Młodszym](#p_ivar).
    - Spotykamy [Ivara](#p_ivar) przed południową bramą miejską, do miasta jest spora kolejka.
    - Witamy się i odchodzimy na ubocze, skąd [Kajetan](#g_kajetan) teleportuje nas w okolicę [Risbergu](#l_gora_cremora), do miejsca, w którym [niegdyś](#sesja-076) rozbiliśmy obóz.
2. Pobojowisko
    - Uderzamy w ziemię wzbijając popiół wśród częściowo położonych drzew i martwej ciszy. [Kajetan](#g_kajetan) odprawia rytuał, aby przyzwać swoją sowę. W tym czasie [Ilana](#g_ilana) z [Ivarem](#p_ivar) robią rekonesans.
    - Pod popiołem znajdujemy spalone żywcem ptaki. Wygląda na to, że na południowy wschód od nas miejsce miała magiczna eksplozja. Zgadujemy, że tutaj rozegrała się jedna z finalnych bitew ostatniej wojny z [Nilfgaardem](#l_nilfgaard).
    - Od Doliny [Temerskiej](#l_temeria) ciągną się ślady po wykarczowanych drzewach, błotniste pobojowiska i zdeptane, spalone pola.
    - Nad błockiem latają ptaki, majaczą tam też jakieś człekokształtne istoty, najprawdopodobniej [ghule](#b_ghul), żerujące na pobojowisku.
    - W drodze do znanego nam szybu kopalnianego, omijamy szerokim łukiem fragment ruiny wioski, w którym leżą podejrzanie wyglądające zwłoki żołnierzy, niektóre powykrzywiane w dziwnych, nie do końca naturalnych pozycjach.
    - Wokół komina skalnego, w którym jest szyb, znajduje się pół tuzina niemrawo drapiących wapień zwłok. Komin nadal zakryty jest kamieniem, choć ten leży w nieco innej pozycji.
    - [Kajetan](#g_kajetan) z pomocą sowy zauważa, że truposze nie robią znaczącego postępu, a kamień spoczywający na szybie niczym korek został stopiony z otaczającą skałą.
    - Wkrótce nieumarli nas zauważają. Odprawiamy na tamten świat niemal dwa tuziny żołdaków, poległych z obu stron konfliktu.
    - [Lodbroke](#p_lodborke) opierając się o ścianę skałki wybija w niej dziurę. Komin ledwie stoi, zmarli po prostu drapali bardzo słabo.
    - [Ilana](#g_ilana) wyrusza na przeszpiegi. Znajduje porzucone skromne obozowisko z prostą magiczną pułapką.
    - W międzyczasie [Kajetan](#g_kajetan) wysyła sowę, by sprawdziła drugie wejście zawalone przez [Zangenisa](#p_zangenis). Widać, że nieumarli próbowali je odgruzować, jednak niewiele wskórali zanim się poddali, by skupić się na szybie.
    - Brnąc dalej, [Ilana](#g_ilana) znajduje bardzo dobrze zabezpieczony chodnik prowadzący do wyrwy w jednym z pomieszczeń [Risbergu](#l_gora_cremora), którym weszliśmy do kompleksu ostatnim razem.
    - Na końcu chodnika jest drugie, bogatsze obozowisko:
        - ściany pokryte są zaszyfrowanym dziennikiem
        - znajduje się tu łóżko, dwie skrzynie (jedna z uporządkowanymi narzędziami jak liny, dłuta, młotki itp, i jedna magiczna), oraz magiczna lampa dająca zimne, niebieskie światło
        - pomieszczenie nosi ślady jakiejś przepychanki
    - [Ilana](#g_ilana) wraca na powierzchnię. Zaczynamy się zastanawiać co dalej, gdy [Kajetan](#g_kajetan) ogląda zabazgrane ściany magicznym okiem.

##### [Sesja 106](#sesja-106) [Sesja 108](#sesja-108)