### Sesja 145
##### [Sesja 144](#sesja-144) [Sesja 146](#sesja-146)
1. Brawura i bura
    - [Ilana](#g_ilana) i [Ivar](#p_ivar) decydują się wrócić do jaskini, zobaczyć co zostało porzucone w błotnistej wodzie. Wspólnie ustalili, że o sytuacji trzeba donieść [Eithne](#p_eithne), ale dziwożona zignoruje sytuację bez dowodów zbliżających się problemów. Niewiele robią sobie ze zrezygnowanych protestów [Kajetana](#g_kajetan), stwierdzając że wyolbrzymia ryzyko, i wyruszają z [Kristoffem](#p_kristoff) pod ziemię.
    - [Ivar](#p_ivar), podług własnego życzenia, zostaje mianowany szambonurkiem. W przejściu, w którym spotkaliśmy brudną wodę po raz pierwszy, udaje mu się wyciągnąć miecz elfiej roboty, którego pochwa rozpada się ze starości i wilgoci.
    - W leżu królowej endriag i [krabopająka](#b_krabopajak) [Ilana](#g_ilana) wyczuwa magiczną aurę, która spowodowała nasze nieprzygody podczas ostatniej wizyty. Zaznacza strefę jej wpływu końcem łuku w ziemi. [Ivar](#p_ivar) przewiązuje się liną, i, wierząc, że jego hełm chroni go przed efektami, rusza do kolejnych borowin.
    - [Wyspiarz](#p_ivar) wyciąga kawał marmuru, w którym tkwi czaszka, zupełnie przypominająca końską. Z tym, że ma na czole dodatkowy otwór. Młody [Drummond](#p_drummond) po wyjściu z bajora zamiera w bezruchu, wpatrując się w trzymane w wyciągniętej ręce znalezisko, z którego zaczynają odpadać fragmenty kamienia.
    - Widząc, że coś idzie nie tak, z pomocą [Kristoffa](#p_kristoff), [druidka](#g_ilana) szarpie za linę, wywracając [Ivara](#p_ivar), który upuszcza przedmiot i wybija się z transu. Będący pod pieczą [Kristoffa](#p_kristoff) nowo zdobyczny miecz reaguje na te cuda-niewidy narastającym blaskiem. 
    - Drużyna rozpoczyna szybki taktyczny odwrót. Zerkając przez ramiona, widzą formułującego się z ognia i czarnego dymu jednorożca. Duch rzuca się za nimi w pościg.
    - Tunel zdaje sie zwężać i wydłużać, jednak, z oporem, jak przez gęsty kisiel, udaje im się pokonać ostatni kawałek drogi u ujścia jaskini. Potwór zatrzymuje się w cieniu, na skraju swojej nekropolii.
    - [Kajetan](#g_kajetan), do tej pory czekający przed przyzwanym przez siebie domkiem, obserwuje zajście i bez komentarza wchodzi do środka, zostawiając za sobą uchylone drzwi.
    - Amatorzy eksplorowania jaskiń zaczerpują tchu, po czym sprintem pokonują ostatnie kilkadziesiąt stóp do bezpiecznego schronienia, gdy przepływająca po niebie chmurka rzuca na okolicę cień, pozwalający wyjść potworowi z jaskini.
    - Zamykając drzwi, słyszymy w głowach głos, w Starszej Mowie poprzysięgający zemstę wszystkim elfom za pogrom jednorożców. Chmura przesuwa się dalej, a po jednorożcu zostają jedynie tlące się ślady kopyt.
    - [Ilana](#g_ilana) zaczyna coś mówić, jednak [Kajetan](#g_kajetan) nie jest zainteresowany - nie słuchając stwierdza, że wyrusza do [Kerack](#l_kerack) za godzinę celem odebrania nagrody za ubitą bestię w [Cidaris](#l_cidaris), po czym zamyka się w swojej pracowni.
    - [Ivar](#p_ivar) jest podłamany na duchu, wyrzuca sobie, że uwolnił marę. Zabiera znaleziony miecz i [Chidę](#p_chida) do [Brokilonu](#l_brokilon). Zerrikanka chce odebrać z [Wioski](#l_wioska) swoje rzeczy, gdyż zamiaruje udać się w podróż powrotną do swej ojczyzny.
2. W kierunku [Cidaris](#l_cidaris)
    - O zaanonsowanej porze [Kajetan](#g_kajetan) otwiera przejście do dobrze sobie znanego zaułka w [Kerack](#l_kerack). Coraz bardziej poirytowana [Ilana](#g_ilana) ciągnie za sobą [Kristoffa](#p_kristoff) nim przejście się zamknie, nie zdążywszy nawet pożegnać się z [Ivarem](#p_ivar) i [Chidą](#p_chida).
    - Doganiając nieczekającego elfa, drużyna odwiedza warsztat [Mirny](#p_mirna). Zza lady wita nas nieśmiała dziewczyna, Ella, która przyprowadza zielarkę z piwnicy. Okazuje się, że jest nową pomocnicą i szkoli się u druidki.
    - W piwnicznej pracowni ostatnimi czasy tułają się szczury, z którymi alchemiczka wojuje. [Kajetan](#g_kajetan) opowiada, że potwór, który pokiereszował jej wsparcie w wyprawie do grządki mandragor nie będzie się panoszył już po okolicy, a po chwili namysłu decyduje się zostać w mieście na noc, zatrzymując się na kolację i ładując pierścień w [Cyklamenie](#l_cyklamen).
    - Chcąc nie chcąc popołudnie spędzamy na mieście. Elf rezerwuje stolik, po czym odwiedza [Otyga](#p_otyg). Opowiada mu, że wnuk bezpiecznie dotarł na Wyspy. [Ilana](#g_ilana), mimo zarzekania się, że na jesieni nie popłynie, wypytuje w porcie o statki. Okazuje się, że gildie kupieckie wysyłają galery średnio raz na miesiąc z [Koviru](#l_kovir), które zawijają między innymi do [Kerack](#l_kerack), dalej na Wyspy i do [Nilfgaardu](#l_nilfgaard). Do dawnej stolicy piratów przybijają zwykle w okolicy połowy miesiąca, a czy wezmą pasażerów - trzeba pytać załogę, gdy już zawinie do miasta.
    - [Kristoff](#p_kristoff) z chęcią odwiedzi z nami [Cidaris](#l_cidaris). Szczególnie frasuje go kwestia niedawnej potyczki morskiej z udziałem statków ze [Skellige](#l_wyspy_skellige). Druid chciałby się dowiedzieć, co w istocie zaszło i kto brał udział w owym feralnym zdarzeniu. W [Kerack](#l_kerack) dowiaduje się kilku plotek:
        - nie było żadnej bitwy, a za wypadek odpowiada mgła
        - jakiś statek pod czarną banderą zabrał na swój pokład rozbitków po tym, jak wpakował ich na rafę
    - Za poleceniem [Mirny](#p_mirna), rozpytujemy w  mieście o wozy kursujące do [Cidaris](#l_cidaris). Z przymusowym postojem w Vartburgu podróż zajmie nam 2 dni.
    - W drodze do [Cyklamenu](#l_cyklamen) [Ilanę](#g_ilana) zaczepia jakiś żebrak. Biadoli coś o nadejściu królowej potępionych (czy czegoś w tym guście), która rzekomo ma jej twarz, albo cokolwiek łudząco podobną. Jakiś poirytowany portowy tragarz ucisza go kopniakiem, na dobre. Z ust łachmaniarza wypełza pająk.
    - Przy kolacji [Ilana](#g_ilana) i [Kajetan](#g_kajetan) dyskutują, jednak niezbyt produktywnie. Oboje wykładają swój punkt widzenia, nie słuchając drugiej strony, przez co krążą w koło:
        - popierana przez [Mirnę](#p_mirna) i [Kristoffa](#p_kristoff) [Ilana](#g_ilana) uważa, że [Ivar](#p_ivar) poszedłby sam, więc musiała mu towarzyszyć, a elf wyolbrzymiał ryzyko, nie mogąc wiedzieć o szczątkach jednorożca, panicznie bojąc się małej straty panowania nad sobą; zarzuca czarodziejowi nadmierne przywiązanie, kontrolujące zachowanie, i niekonstruktywne fochy
        - [Kajetan](#g_kajetan) twierdzi, że ryzyko zapuszczania się w jaskinię, w której coś miesza w głowie było za dużym i niepotrzebnym ryzykiem, by próbować rozwiązać sytuację, którą należało albo lepiej rozpracować, albo zostawić samą sobie; czuje się też odpowiedzialny za resztę drużyny, ale w sytuacji, gdy decydują się pakować w tarapaty, przed którymi nie będzie w stanie ich obronić, nie widzi jak racjonalnie rozwiązać sytuację; postrzega siebie nie jako naburmuszonego, zdaje mu się, że daje towarzyszom wybór zamiast próbować sugerować co powinni zrobić dalej

##### [Sesja 144](#sesja-144) [Sesja 146](#sesja-146)