### Sesja 86
##### [Sesja 85](#sesja-085) [Sesja 87](#sesja-087)
1. Miasto piratów
    - [Bron](#p_bron) z [Mirną](#p_mirna) odłączają się od nas, odprowadzani przez strażników do [Cyklamenu](#l_cyklamen). [Druidka](#p_mirna) tłumaczy się pracą, ale widać, że coś innego jest na rzeczy.
    - Samo miasto jest wyjątkowo... malownicze. Rzeka dzieli je na dwie części - tę bogatą i tę pełną drewnianych chat.
    * Rozglądamy się trochę po okolicy. Na tablicy ogłoszeń znajdujemy:
        - resztki listu gończego za [Skovikiem](#p_skovik)
        * ogłoszenie: _Nagroda za rogatego rycerza, który skradł cnotę księżniczki_
        * ogłoszenie od samego [De Santisa](#p_de_santis): poszukiwani najemnicy do eksterminacji potworów na północ, w [Cizmar](#l_cizmar); po więcej informacji do [De Santisa](#p_de_santis)
        * mnóstwo anonsów o zaginionych ludziach: szewcu, sklepikarzach, szwaczce, itp.
    * Zaczepia nas jakiś menelopodbny sprzedawca-nagabywacz chcąc sprzedać nam jakieś kiełbaski - i wieści z miasta. [Skovik](#p_skovik) próbuje miejscowego rarytasu, a [Ilana](#g_ilana) płaci za plotki:
        * powinniśmy unikać gorszej połowy miasta, "[Palmery](#l_palmera)"
        * w [Cyklamenie](#l_cyklamen) około 10 dni temu gościł jakiś znany bard, niestety zniknął, by potem odnaleźć się martwy - od tamtej pory giną mniej lub bardziej zamożni ludzie, ale nie dzieci i nie starcy, co ciekawe
2. Okoliczny folklor
    * Wyruszamy znaleźć rzemieślnika strugającego wieżę [maga](#g_kajetan), do szemranej części aglomeracji, której radzono nam unikać.
    * W drodze mijamy tawernę. Zwabiona skoczną melodią [Ilana](#g_ilana) nalega, aby zatrzymać się w melinie "[Pod Krabem i Beloną](#l_krab_i_belona)", kusząc piwem. Piwo okazuje się kwaśne i słabe, ale krótkowłosa, urocza minstrelka śpiewa o okolicznym wilkołaku, którego kila dekad temu odczarował wiedźmin, miast bestię ubić. Historia rzecze, że chłop ten został jednak wygnany przez nieufnych wieśniaków.
    * Przy jednym ze stołów zaczyna się robić tłoczno od wytykających nas bywalców-obwiesiów. Pomimo marudzenia i protestów [Kajetana](#g_kajetan), wysłuchujemy całego utworu. [Ilana](#g_ilana) zauważa też jakiegoś zakapturzonego jegomościa przyglądającego nam się z cienia półpiętra nad barem.
    * Piosenka się kończy, opuszczamy lokal i udajemy się do wyspiarzy [Kajetana](#g_kajetan). Za nami idzie pół tuzina obwiesiów z tawerny - jeden miast ręki ma hak rybacki.
    * Oprychy nie dadzą nam spokoju dopóki nie odejmą [elfowi](#g_kajetan) ręki, którą ich prowodyr stracił w niedawnym spotkaniu z magiem na molo.
    * Wywiązuje się krótka utarczka, z której menele uciekają przerażeni znikającymi ludźmi, wilkołakiem i błyskawicami.
    * [Kajetan](#g_kajetan), z roztrzaskanym łukiem brwiowym, zarządza wycieczkę do urzędnika celem wprowadzenia poprawki do magowskiego glejtu - w końcu nie planował i nie uiścił opłaty za czarowanie wewnątrz miasta.
    * Odsyłani od jednego do drugiego, trafiamy do [Baszty Morderców](#l_baszta_mordercow), za którą jest parczek z pomnikiem kogoś przypominającego kapitana - [Króla Osmyka I](#p_osmyk).
3. Ciekawe historie
    * W samej baszcie ulokowane jest biuro, po chwili oczekiwania zostajemy przedstawieni [Instygatorowi](#p_instygator) Królewskiemu [Ferrantowi De Lettenhove](#p_instygator):
        * [Kajetanowi](#g_kajetan) udało się za pierwszym razem z niskim mandatem za aportację - trafił na niekompetentnego strażnika
        * magia w mieście jest legalna, ale opodatkowana
        * magom nie wolno posiadać w mieście nieruchomości
        * za opłatę za czarowanie uiszczoną po fakcie, pomimo użycia w obronie własnej, zostaje naliczona dodatkowa opłata
        * [Instygator](#p_instygator) jest skłonny wypłacić 300gp (netto, więc 650 w sumie) za rozwiązanie kwestii tajemniczych zniknięć/morderstw
        * zaczęło się rzeczywiście od barda [Marrida z Vole](#p_marrid), zdaniem [Ferranta](#p_instygator), otrutego
        * [Mirna](#p_mirna) jest przesłuchiwana, ponieważ możliwe, że domniemana trutka wyszła z jej warsztatu pod nieobecność druidki
        * reszta zwłok nosiła ślady niekonwencjonalnej śmierci - możliwe, że magicznej: ktoś spadł z bardzo wysoka, ktoś inny zginął od końskich kopyt, choć w mieście koni jak na lekarstwo
        * minstrel pojawiał się w mieście może raz do roku, niezbyt regularnie
        * dziewczyny pracujące rotują i mieszkają w [Sotoninie](#l_sotonin), odpowiada za nie [Jenne](#p_jenne)
        * urzędnik uważa, że w sprawę może być zamieszany właściciel [Cyklamenu](#l_cyklamen), [Konrad de Vett](#p_vett), i jego prawa ręka, [Bron](#p_bron)
    * Opuszczamy Basztę, by spróbować wreszcie znaleźć rzemieślnika z Wysp, [Nikolaia](#p_nikolai).
    * Znajdujemy go wpatrzonego w horyzont. Przy chatce, z której widać zatokę i port, starszy pan opowiada nam o opóźnieniu - jego wnuk, [Otyg](#p_otyg), miał mu przywieźć z [Cidaris](#l_cidaris) specjalne dłutko, ale jeszcze nie wrócił. Jeśli pomożemy go odnaleźć - i narządko - praca będzie terminowa, obiecuje też upust, którego [Kajetan](#g_kajetan) uprzejmie odmawia.
    * Dowiadujemy się, że chłopak szedł na północ, raczej przez [Vole](#l_vole).
    * [Kajetan](#g_kajetan) przedstawia [Skovika](#p_skovik) jako druida, ale fortel chyba się nie udaje. [Skovik](#p_skovik) i [Nikolai](#p_nikolai) zdają się rozpoznawać siebie nawzajem, każdy z opowieści.
    * W międzyczasie [Ilana](#g_ilana) poluje na dziwnie zachowującą się mewę. [Mewa](#r_mewa) jest wygłodniała, bo ostatni raz jadła tydzień temu, gdy była jeszcze miejscowym szewcem. 
    * [Druidka](#g_ilana) upiera się, że [Kajetan](#g_kajetan) powinien odczarować mewę na oczach [Instygatora](#p_instygator) by dowieść, że jej podejrzenia są słuszne. [Elf](#g_kajetan) niechętnie daje się przekonać. Wyruszamy w poszukiwaniu De Lettenhova - tym razem zostajemy odesłani do "[Cyklamenu](#l_cyklamen)".
    * Po drodze, pod Beloną, mijamy blondwłosą śpiewaczkę. [Ilana](#g_ilana) nie wytrzymuje i pyta o szczegóły opowieści o wilkołaku. Kobiety dobijają targu - [druidka](#g_ilana) zdobędzie dla śpiewaczki mandolinę barda-denata, a w zamian dostanie namiary na źródło legendy.
    * Na miejscu, w [Cyklamenie](#l_cyklamen), zostajemy poprowadzeni do najdroższego pokoju w przybytku, gdzie właśnie toczy się śledztwo z udziałem instygatora, grupy rysowników, [Brona](#p_bron), [Mirny](#p_mirna) i... denata rozłożonego na łożu, wysuszonego z wszelkich płynów.
    * Cały dobytek barda zgodnie ze słowami jego rywalki stoi sobie w kącie. Jest i rzeczona mandolina.
    * [Ilana](#g_ilana) opisuje instygatorowi swoje znalezisko. Niestety, potwierdzając najgorsze podejrzenia [maga](#g_kajetan), próba zdjęcia zaklęcia z mewy spełza na niczym. [Kajetan](#g_kajetan), skompromitowany, przeprasza za marnowanie czasu, po czym opuszcza przybytek (zauważając po drodze fontannę przypominającą konstrukcje [Aen Drisichean](#r_aen_drisichean)).
    * [Ilana](#g_ilana) usiłuje wytłumaczyć swoje podejrzenia [Instygatorowi](#p_instygator) i zachować strzępy godności - niezbyt skutecznie. W ramach pocieszenia [Bron](#p_bron) zaprasza nas na wykwintną kolację w Natura Rerum - najlepszej austerii w całym [Kerack](#l_kerack).
4. Trochę plotek, trochę informacji
    * [Wspólnik Mirny](#p_bron) byłby w stanie załatwić mandolinę dla minstrelki, ale sam prosi nas o pomoc w zakończeniu śledztwa jak najszybciej. Zdradza, że instygator jest człowiekiem niezwykle oddanym swojej pracy, służbistą.
    * Podobno bard przyjechał do [Cyklamenu](#l_cyklamen) ze swoją muzą, eteryczną blondynką o zielonych oczach, którą zdaje się darzył niesamowitym wręcz uwielbieniem.
    * Mewa-szewc także był tydzień temu gościem w [Cyklamenie](#l_cyklamen), gdy poszedł się napić po kłótni z żoną. Spotkał tam pewną kobietę o płomiennych włosach. Ostatnie, co pamięta to te włosy gdy pił w barze, a gdy się obudził, był na dachu i trzepotał już skrzydłami.
    * Na nocleg zatrzymujemy się na Placu Wisielców, w poleconej przez [Brona](#p_bron) karczmie o wdzięcznej nazwie "[Pod Szubienicą](#l_pod_szubienica)". W drodze mamy wrażenie, że ktoś nas znowu obserwuje, ale nikt nam się tym razem nie naprzykrza.
    * Rozmowa się nie klei, [Kajetan](#g_kajetan) jest wściekły i poza niekończącymi się docinkami o zaklętej mewie nie ma nic do powiedzenia. Rozchodzimy się do pokojów.
    * Wieczorem, przy [Mirnie](#p_mirna), [elf](#g_kajetan) odbywa rozmowę z [Zangenisem](#p_zangenis):
        * mag miał też styczność z [Wranami](#r_wran), uniknął losu [Kajetana](#g_kajetan) usuwając ciało ze swojej ręki - pod rękawicą nie ma nic poza animowanymi kośćmi
        * "Wężowa Pani" w [Risbergu](#l_gora_cremora) była efektem eksperymentów magów z genami [Wranów](#r_wran)
        * [jaszczuroludzi](#r_wran) wybiła pospolita grypa
        * strażnik "zero" został stworzony przez maga, o którym już słyszeliśmy w kontekście [Góry Cremora](#l_gora_cremora), ale którego imię spowite jest tajemnicą
        * w [Cytadeli](#l_gora_cremora) znajduje się szkielet [Wrana](#r_wran), któremu, z pomocą [Zangenisa](#p_zangenis), można by zadać kilka pytań
        * do czegoś takiego trzeba by jednak unieszkodliwić strażników
        * tych tematów generalnie nie porusza się wśród magów
        * [Kapituła](#r_kapitula) zakopała coś na pogórzu Tukajskim, co ma z tym związek i może odpowiedzieć na część naszych pytań, a potem można się zastanowić, co zrobić ze strażnikami
    * [Ilana](#g_ilana) dobija się do pokoju [Kajetana](#g_kajetan) i [Mirny](#p_mirna), prosząc o dwa kryształy komunikacyjne do [Ivara](#p_ivar). [Kajetan](#g_kajetan), wybity z wisielczego humoru rozmową z kolegą po fachu, daje jej je bez namysłu.
    * Noc mija spokojnie i _stosunkowo_ przyjemnie mimo zgryzot.

##### [Sesja 85](#sesja-085) [Sesja 87](#sesja-087)
    
