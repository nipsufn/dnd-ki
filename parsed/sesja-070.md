### Sesja 70
##### [Sesja 69](#sesja-069) [Sesja 71](#sesja-071)
1. W odwiedziny u rodziny
    - [Ilana](#g_ilana) zauważa [Skovika](#p_skovik) dłubiącego coś w drewnie. Zapytany o to [wyspiarz](#p_skovik) zaskakuje ją spostrzeżeniem, że brakuje jej strzał w kołczanie i właśnie je dla niej struga.
    - [Druidka](#g_ilana) pyta o [Ivara](#p_ivar). Podobno młodzian przepada na całe dnie w lesie razem ze swoim jelonkiem, który już trochę podrósł. Zdaje się, że [młody Drummond](#p_ivar) wyperswadował bratu bawienie się w jego niańkę, co trochę [Skovika](#p_skovik) zabolało.
    - Para chwilę żartuje snując plany na wieczór, kiedy [Ilana](#g_ilana) przypomina sobie o czymś, co jeszcze chciała omówić z [Finarrinem](#p_druid_finarrin).
    - [Druidka](#g_ilana) zastaje swojego [mentora](#p_druid_finarrin) pochylonego nad papierami z [Gardim](#p_gardi). [Młody druid](#p_gardi), ubrany w strój podróżny oznajmia, że wybiera się w interesach do miasta.
    - [Ilana](#g_ilana) korzysta z okazji i wypytuje [Gardiego](#p_gardi) o szczegóły umowy z [Kistrinem](#p_ksiaze_kistrin):
        + [Finarrin](#p_druid_finarrin) został <a href="https://youtu.be/aNmsCQ901AE">kasztelanem</a>, budują mu w wiosce kasztel
        + pod opiekę druidów [książę](#p_ksiaze_kistrin) oddał kawałek ziemi, na którym znajdują się akurat trzy okoliczne wsie: [Lokij](#l_lokij), [Siestrzeń](#l_siestrzen) i [Lendawa](#l_lendawa)
        + należy powołać włodarza, który miałby doglądać interesów wsi i zajmować się podatkami; [Gardi](#p_gardi) nie ma nic przeciwko zostaniu nim
        + druidzi, w zamian za pomoc finansową z [Verden](#l_verden), mieliby zapisywać swoją wiedzę na temat ziołolecznictwa, uprawy roślin itp., by następnie dzielić się nią z tymi mieszkańcami miasta, którzy zwrócą się do nich po edukację
    - [Finarrin](#p_druid_finarrin) cieszy się z pomocy [Gardiego](#p_gardi), uważa nawet, że chyba właśnie dopiero teraz [młody druid](#p_gardi) znalazł sobie wreszcie miejsce w wiosce.
    - [Ilana](#g_ilana) opowiada [opiekunowi](#p_druid_finarrin) co wydarzyło się od ich ostatniego spotkania. Zdaje także pokrótce relację z ostatniej audiencji u czarodziejów. Wspomina o [Malaspinie](#p_malaspina), praojcu wiedźminów i o nowych faktach na temat zamachu na [Cerys](#p_cerys).
    - [Finarrin](#p_druid_finarrin) opowiada trochę o [Malaspinie](#p_malaspina). Podobno stworzył on nie tylko wiedźminów, ale - wraz ze swoimi uczniami - także i wiele potworów, które  przyszło im później zwalczać. Wymienia kilka najsłynniejszych: kościej, wij, idr, przeraza.
    - [Dziewczyna](#g_ilana) wypytuje też o [Enid](#p_enid). Nadal dziwi ją kolosalna zmiana zachowania [starszej druidki](#p_enid). Nie mogąc uzyskać żadnych obszerniejszych wyjaśnień od [Finarrina](#p_druid_finarrin), postanawia wyciągnąć [Enid](#p_enid) na spacer.
    - [Mentorka](#p_enid) kończy właśnie ćwiczenia nowych druidów. Z lekkim ociąganiem przyjmuje zaproszenie, poniekąd słusznie spodziewając się przesłuchania. 
    - [Ilana](#g_ilana) zauważa na jej przedramionach magicznie zaleczone ślady po dwóch głębokich cięciach. [Starsza druidka](#p_enid) ze wstydem na twarzy przyznaje, że po pijaku próbowała ze sobą skończyć, ale uratowały ją... znienawidzone wróżki z ogródka. W podzięce oddała im do dyspozycji jedną ze ścian swojej chaty.
    - [Ilana](#g_ilana) kontaktuje się z [Kajetanem](#g_kajetan). Mag ogarnął już większość swoich sprawunków i co prawda zaczyna się już powoli nudzić, ale zdaje się być skłonnym zaczekać z eskapadą do [Craag An](#l_craag_an) do powrotu [druidki](#g_ilana).
    - Wieczorem wszyscy schodzą się do [Finarrina](#p_druid_finarrin) na opowieści i miód. [Enid](#p_enid) zdaje się faktycznie skończyła z alkoholem, za to [Skovik](#p_skovik) upewnia się żeby jej porcja się nie zmarnowała. [Ivara](#p_ivar) nadal ani śladu.
    - [Ilana](#g_ilana) dzieli się wszystkimi perypetiami, celowo pomijając spotkanie magów, w którym wzięliśmy udział. Mając na względzie spytki, jakie ma zamiar zaserwować [Skovikowi](#p_skovik), po cichu liczy, że odpowiednia ilość alkoholu rozwiąże mu język na osobności, póki co - lepiej żeby nie wiedział, co go czeka.
    - Wieczór dobiega końca, wszyscy rozchodzą się w swoją stronę. [Ivar](#p_ivar) najwyraźniej nie wrócił na noc do lokum Drummondów. Bracia dzielą chatę, ale każdy ma swoją wydzieloną przestrzeń. Wspólna izba została przystrojona metalowymi amuletami wykutymi przez [młodszego Drummonda](#p_ivar) - znaczna część z nich poświęcona jest wyspiarskiej bogini, [Freyji](#r_freyja).
    - [Ilana](#g_ilana) i [Skovik](#p_skovik) korzystają z chwili prywatności. [Wyspiarz](#p_skovik) jest miło zaskoczony nabytym przez [druidkę](#g_ilana) w [Brugge](#l_m_brugge) nocnym "okryciem". Po przyjemnościach nastaje jednak czas na mniej przyjemną rozmowę:
        + [Skovik](#p_skovik) upiera się, że do zamachu na [Cerys](#p_cerys) użył zwykłego, starego sztyletu
        + chwilę zajmuje mu wyjawienie od kogo dostał broń - podobno dał mu ją druid [Artis](#p_druid_artis), jego nauczyciel, którego zna i ufa mu od dziecka
        + rzekomo sztyletu tego sam [druid](#p_druid_artis) używał do rytuałów i tym podobnych; zachęcał go do zemsty twierdząc, że tylko tak [Skovik](#p_skovik) zmaże plamę na honorze swojego rodu
        + [Drummond](#p_skovik) nie może i/lub nie chce uwierzyć, że człowiek, któremu tak ufał mógł go perfidnie wykorzystać; wysnuwa teorię jakoby trucizna na ostrzu miała być kłamstwem wyssanym z palca przez magów
2. Ostatni dzień wizyty
    - Nad ranem, lekko po świcie zjawia się [Ivar](#p_ivar). Zmęczony i umorusany, tłucze się trochę próbując zdjąć z siebie pancerz. Jego zwierzak, odprowadziwszy go do chaty, mości się obok [Gebo](#p_gebo) w obórce.
    - [Młodzian](#p_ivar) wyraźnie się wyrobił i nabrał formy biegając po lesie. Rozkojarzony dopiero po chwili zauważa [Ilanę](#g_ilana) i wita się z nią, nieco skrępowany jej obecnością. 
    - [Druidka](#g_ilana) proponuje śniadanie, ale [chłopak](#p_ivar) pada z nóg i niemal natychmiast idzie się położyć. Pyta na jak długo [Ilana](#g_ilana) wpadła z wizytą i obiecuje poopowiadać co u niego jak tylko odeśpi zmęczenie.
    - W okolicach późnego popołudnia [Ivar](#p_ivar) wraca do żywych i dołącza do rozmawiającej pary. Chwali się i opowiada:
        +  był ostatnio w [Ansegis](#l_ansegis) - wiosce na granicy [Kerack](#l_kerack) i [Brokilonu](#l_brokilon); wioska była atakowana przez potwory przypominające przerośnięte pasikoniki
        +  wraz z [Eithne](#p_eithne) udał się też niedawno do [Craag An](#l_craag_an); wszystkie drzewa rozpadły się tam w pył, a [Eithne](#p_eithne) była dość przejęta czymś, co napawało ją niepokojem, jakby czaiło się w ruinach - nalegała, aby opuścić to miejsce jak najszybciej
        +  jelonek [Ivara](#p_ivar) to podobno [peryton](#b_peryton); jest stworzeniem magicznym i ciągle nosi w sobie cząstkę [Verenestry](#p_verenestra), a kiedy dorośnie, możliwe, że wyrosną mu skrzydła
    - [Skovik](#p_skovik) martwi się o [młodszego brata](#p_ivar). Uważa, że [stara elfia wiedźma](#p_eithne) za bardzo miesza mu w głowie.
    - [Ilana](#g_ilana) prosi [Ivara](#p_ivar) o przysługę. Powierza mu kryształ z uwięzioną duszą [Esme](#p_zielarka) aby przekazał go [Eithne](#p_eithne) i poprosił w jej imieniu o przełamanie zaklęcia. Jeśli jednak [królowa driad](#p_eithne) nie zechce bezinteresownie pomóc, [druidka](#g_ilana) chce znać cenę zanim [Eithne](#p_eithne) wystawi jej rachunek za pomoc.
3. [W Pół Drogi](#l_pol_drogi) do domu
    - Pożegnawszy się ze wszystkimi, [Ilana](#g_ilana), [Skovik](#p_skovik) i [Gebo](#p_gebo) zostają podrzuceni przez [Finarrina](#p_druid_finarrin) w okolicy [W Pół Drogi](#l_pol_drogi). [Druid](#p_druid_finarrin) nie zna niestety bezpieczniejszej i bliższej opcji.
    - Korzystając z faktu, że znajdują się obok zajazdu dysponującego bimbrem z mandragory, [Ilana](#g_ilana) używa swoich zdolności do modyfikacji swojego wyglądu. Prosi [Skovika](#p_skovik) o pomoc w zakupie kilku butelek.
    - [Skovik](#p_skovik) jest zaskoczony nowymi umiejętnościami [dziewczyny](#g_ilana) i po części pierwowzorem, na którym oparła swój tymczasowy wygląd. Przebrana za [Keirę "królową dziwek" Metz](#p_keira_metz), [Ilana](#g_ilana) ma zamiar ponegocjować z niczego nieświadomym [krasnoludem](#p_morgan) o nalewkę.
    - Na drzwiach wisi plakat - dzieło jakiegoś lekko niewyżytego, niespełnionego artysty-malarza przedstawiające skrzyżowanie kobiety i niedźwiedzia z dopiskiem _"Uważajcie na Bestię z [W Pół Drogi](#l_pol_drogi)"_. Trudno jednak dopatrywać się jakiegokolwiek podobieństwa do oryginału, bo artysta popuścił wodzę fantazji tworząc raczej "wariację na temat".
    - Fortel udaje się nad podziw dobrze. [Ilana](#g_ilana), błyskając zuchwale nieco pogłębionym dekoltem koszuli, wytargowuje nienajgorszą cenę za dwie litrowe butelki nalewki. [Skovik](#p_skovik) za to wydaje się skołowany i oniemiały przedstawieniem wykreowanym przez blond-Ilanę-Metz. Wdzięki [druidki](#g_ilana) nie uchodzą także atencji siedzących w karczmie nilfgaardzkich kupców.
    - Dobiwszy targu para wychodzi czym prędzej nie oglądając się za siebie. [Skovik](#p_skovik) na odchodnym wytyka tylko [dziewczynie](#g_ilana), że właśnie straciła prawo do karcenia go za listy gończe z [Dillingen](#l_dillingen).
    - Towarzystwo kroczy nocą w stronę [Mariboru](#l_maribor). W zasięgu wzroku czają się jakieś sylwetki, ale widząc [Finarrina](#p_druid_finarrin) jadącego na [niedźwiadku](#p_gebo), rezygnują ze zbliżania się.
    - Do mostu w [Mariborze](#l_maribor) docieramy o świcie, akurat w czasie zmiany straży. Strażnik, zmęczony swoją wartą, fartem uznaje niedźwiedzia za przywidzenie, i ignoruje całą bandę udając się na zasłużony odpoczynek.
    - [Gebo](#p_gebo) i [Skovik](#p_skovik) mają mały problem z przejściem przez iluzję skrywającą drzwi do piwnicy [Merigold](#p_triss_merigold). [Ilana](#g_ilana) prosi [Kajetana](#g_kajetan) o rozproszenie zaklęcia, ale elf, oderwany od gotowania, ma wyraźny problem z [niedźwiedziem](#p_gebo) mającym wejść do jego domu.
    - [Kajetan](#g_kajetan) oprowadza gości po salonach, chwaląc się swoją pracą z ostatnich kilku dni. Siedzimy przy kolacji kiedy słyszymy aktywujący się krąg teleportacyjny. Stukot kroków w klatce schodowej świadczy o tym, że mamy niezapowiedzianego gościa, którym okazuje się... [Keira Metz](#p_keira_metz).
    - Czarodziejka wychodzi z klatki schodowej z hasłem _"O, jesteście? Świetnie"_. Wygląda na nieco poirytowaną.

##### [Sesja 69](#sesja-069) [Sesja 71](#sesja-071)