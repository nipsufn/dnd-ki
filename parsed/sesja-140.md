### Sesja 140
##### [Sesja 139](#sesja-139) [Sesja 141](#sesja-141)
1. Chwila na krotochwile
   - Mając dwa dni na prywatę, rozchodzimy się każde w swoją stronę - [Kajetan](#g_kajetan) na [wyspę magów](#l_wyspa_thanedd), a [Ilana](#g_ilana), w roli samozwańczej niańki-przewodnika, towarzyszy [Kristoffowi](#p_kristoff) w dalszym zwiedzaniu miasta. Na odchodne druidka prosi elfa, by ten wysłał w jej imieniu wiadomość do [Zangenisa](#p_zangenis) z prośbą o kontakt z nią, gdy tylko znajdzie na to dogodną chwilę.
   - W porcie naszych uszu docierają świeże plotki:
     - w najbliższych dniach odbędzie się koncert niezwykle uzdolnionej jasnowłosej bardki tworzącej na mandolinie
     - za sprawą podwyżek w [Mahakamie](#l_mahakam), ceny żelaza poszły mocno do góry
     - wojna domowa w [Kaedwen](#l_kaedwen) wkroczyła w nową fazę i chyba ma się ku końcowi - Orest połączył siły z Katariną, by rozprawić się z ostatnim z pretendentów, Zwoltem z Crinfrid, i przejąć kontrolę w kraju
   - [Kristoff](#p_kristoff) uzupełnia na targu zapasy ziół, a [Ilana](#g_ilana), mając na uwadze zbliżające się święto, robi zakupy na [Velen](#r_velen). [Druid](#p_kristoff) opowiada jak w jego stronach obchodzi się święto jesiennego przesilenia. Podobnie jak na północy, [Velen](#r_velen) to święto obfitości - czas dziękowania za zebrane plony, kosztowania ich i robienia przetworów, które uczynią zimę znośną.
   - [Wyspiarz](#p_kristoff) ma ochotę wybrać się na koncert bardki, z którą minęliśmy się niegdyś w [Kerack](#l_kerack). Zakupiwszy bilety, zmierzamy na [Thanedd](#l_wyspa_thanedd) odstawić zakupy i zapytać [Kajetana](#g_kajetan), czy nie miałby ochoty wybrać się z nami.
   - W międzyczasie [elf](#g_kajetan) oddaje się swoim sprawunkom. Rozmawia chwilę ze stacjonującym w [Ysgith](#l_ysgith) Radcliffem o strażniku z [Burdoff](#l_burdoff), którego raniono [dwimerytowym](#r_dwimeryt) sztyletem. Przy okazji dowiaduje się, że nilfgaardzki oddział, który przybył rozprawić się z Jedynym Prawdziwym Druidem, nieskory jest do powrotu na ojczyste ziemie i wygląda, że zostanie w Angrenie na dłużej.
   - Podłóg prośby [Ilany](#g_ilana), wysyła do [Zangenisa](#p_zangenis) wyproszoną notkę z zapytaniem o kontakt. Czarodziej obiecuje odezwać się po [Velen](#r_velen).
   - Znajduje też chwilę, by zakląć wreszcie skrzynię, którą otrzymaliśmy w podzięce od [Kapituły](#r_kapitula) za wypełnienia zlecenia. Przy okazji porządkuje swój dobytek i testuje nowy wynalazek. Zauważa przy tym, że zmienione szkiełko, które ostatnio spłatało mu figla, nieszczególnie pozwala odłożyć się na półkę.
   - Mając przed sobą jeszcze całe popołudnie, [Kajetan](#g_kajetan) postanawia pozbyć się namolnego, potencjalnie niebezpiecznego artefaktu w - jego zdaniem - najprostszy i najskuteczniejszy sposób: usiłuje go zdezintegrować czarem. Ustawia szkiełko na parapecie swojego pokoju tak, by przedsięwzięcie przebiegło w bezpieczny i możliwie kontrolowany przezeń sposób, po czym rzuca zaklęcie.
   - Eksperyment kończy się gwałtownym zniknięciem 30 stopowej sfery budynku [Aretuzy](#l_aretuza) z [Kajetanem](#g_kajetan), okruchem oraz fragmentami przylegających pomieszczeń włącznie.
2. Kiedy plany biorą w łeb, czyli [Kajetan](#g_kajetan) na Krańcu
   - Niebo w [Gors Velen](#l_gors_velen) ciemnieje na moment, ludzie są zaniepokojeni. Po chwili sklepienie rozświetla ostry, oślepiający błysk, któremu towarzyszy odgłos implozji. Wygląda to jak niewypał jakiegoś magicznego eksperymentu.
   - [Ilana](#g_ilana) i [Kristoff](#p_kristoff) obserwują zajście będąc właśnie w drodze na [Thanedd](#l_wyspa_thanedd). Spostrzegawcza [druidka](#g_ilana) szybko orientuje się, że powstała wyrwa w budowli znajduje się w okolicy kwatery [Kajetana](#g_kajetan).
   - Docieramy na wyspę, gdzie zastajemy istny chaos. Załoga, która pilnuje fortu, pod nieobecność większości czarodziejów biega w bezładzie. Nikt nie wie, co się stało. [Uczniowie](#r_ucz) i służba zostają ewakuowani na most.
   - [Ilanie](#g_ilana) udaje się wypatrzeć w tym rozgardiaszu [Mardina](#p_mardin). Dowiaduje się, że Myra przetrząsa szkołę w poszukiwaniu poszkodowanych - jeśli chce pomóc, ma ją w tym wesprzeć.
   - W trakcie poszukiwań potwierdza się, że epicentrum zjawiska miało miejsce w pokoju [Kajetana](#g_kajetan), którego nie ma wśród obecnych. Sąsiednie pokoje na szczęście były puste. Nie ma ofiar śmiertelnych, rannych jest niewielu i są to raczej nieszkodliwe uszczerbki na ciele tudzież psychice.
   - Tymczasem [Kajetan](#g_kajetan), prowodyr ambarasu, odnajduje się na środku jakiejś pustyni w kupie gruzu. Upewniwszy się, że wylądował na naszej, a nie jakiejś obcej płaszczyźnie, spędza chwilę wygrzebując przedmioty mogące mieć wartość dla lokatorów sąsiednich pokojów i chowa je do magicznej skrzyni.
   - [Mag](#g_kajetan) orientuje się, że nie ma ze sobą swojego medalionu z zaklęciem teleportacji. Co gorsza, jego głośne przybycie przyciągnęło uwagę nielicznej lokalnej fauny - ciekawskiego, gigantycznego skorpiona. Odprawia namolne monstrum ledwie na dość czasu, by wyczarować schronienie.
   - Będąc bezpiecznie zamkniętym w swojej magicznej wieży, wysyła skrawki pergaminu do [Mardina](#p_mardin) i [Ilany](#g_ilana), lakonicznie tłumacząc, że jest żyw, ale wróci dopiero pod wieczór.
   - [Mardin](#p_mardin) informuje nas, że [Kajetan](#g_kajetan) się z nim skontaktował. Po chwili [Ilana](#g_ilana) także wyczuwa w kieszeni znajomy zwitek papieru. Prosi bibliotekarza, by rozmówił się z [elfem](#g_kajetan) i poinformował go o tym, co stało się na [Thanedd](#l_wyspa_thanedd). Sama zaś odpisuje, że będzie na niego czekać nazajutrz w [Ellander](#l_ellander).
   - Wolny od przeklętego okruchu, przez falę zakłóceń [Kajetan](#g_kajetan) dostaje wiadomość od [Mardina](#p_mardin) - po jego nieprzygodzie w szkole magii, portal w parku jest raczej niestabilny, nie powinien z niego korzystać.
   - Zdając sobie sprawę ze zbliżającej się chryi, [elf](#g_kajetan) pozwala sobie na ostatnią chwilę relaksu i resztę dnia spędza w wannie, przyzwyczajając się na powrót do swojego kawałka akwamarynu.
   - [Ilana](#g_ilana) udaje się po naładowany medalion [Kajetana](#g_kajetan). Zostaje jednak w krótkich żołnierskich słowach odprawiona przez [Carduina](#p_carduin) - mag, wściekły nie na żarty, konfiskuje bibelot-symbol przynależności do [Kapituły](#r_kapitula) do czasu, aż [Kajetan](#g_kajetan) nie wyklaruje tego ambarasu.
   - Udaje nam się uprosić [Mardina](#p_mardin), by późnym wieczorem, gdy upora się już z tym bałaganem, odstawił naszą dwójkę do świątyni w [Ellander](#l_ellander), korzystając z tamtejszego kręgu. Mag-administrator zgadza się bez szczególnych oporów, prosi tylko, byśmy spotkali się gdzieś na mieście, z dala od szkoły.
   - Nie mając nic innego do roboty, [Ilana](#g_ilana) zabiera [Kristoffa](#p_kristoff) na koncert trubadurki. Blondwłosa artystka śpiewa kilka nowych utworów, w tym jeden o niedawnej bitwie morskiej w okolicy Smoczych Kłów. Plotki niosą, że starły się tam ze sobą skelligijskie statki. Jeden z nich zatonął. [Kristoff](#p_kristoff) podejrzewa ród Dimun, który słynie z tego, że nie szczędzi nikogo i napada jak leci.
   - W pewnym momencie podczas koncertu włosy na karku [druidki](#g_ilana) stają dęba. Powodem okazuje się być panna zbierająca datki - bijąca magią towarzyszka trubadurki, urodziwa rudowłosa o jasnych oczach. Zdaje się rzucać urok, by nakłonić audiencję do hojniejszych datków, próbuje też zbałamucić [ucznia Myszowora](#p_kristoff). Chwycony za rękę młodzian jak urzeczony poddaje się rudej.
   - Tego już [Ilanie](#g_ilana) za wiele. Zła niczym szerszeń, bezpardonowo niweczy zakusy dziewoi, wyzywając od sukkubów. Pomna morderstw z [Kerack](#l_kerack), rzekomo z udziałem rudowłosych amantów płci obojga, grozi naganiaczce, że podkabluje ją miejscowym władzom, albo i samodzielnie porachuje jej kości, jeśli ta zaraz nie odczepi się od [wyspiarza](#p_kristoff).
   - Ruda niechętnie ustępuje, po chwili odnajdując na sali nową "ofiarę". Siedzimy do końca koncertu, przy czym [Kristoff](#p_kristoff) wyraźnie zawstydzony i zmieszany zajściem. [Ilana](#g_ilana) z miejsca tłumaczy powody swojego zachowania, nie chcąc pozostawiać rzeczy fermentującej we własnym sosie.
   - Po koncercie idziemy na umówione spotkanie z [magiem](#p_mardin). Przed przeniesieniem do [Świątyni Melitele](#l_smelitele), [druidka](#g_ilana) opowiada [Mardinowi](#p_mardin) o rudowłosej kobiecie, którą podejrzewa o morderstwa z [Kerack](#l_kerack), próbę kolejnego tej nocy oraz generalnie bycie sukkubem.
3. Wszystkie wypadki prowadzą do [Ellander](#l_ellander)
   - [Elf](#g_kajetan), za przyzwoleniem Matki Przełożonej, teleportuje się do [Świątyni Melitele](#l_smelitele), gdzie niewiele później pojawia się [Ilana](#g_ilana) i [Kristoff](#p_kristoff).
   - [Dziewczyna](#g_ilana) na dzień dobry naskakuje na czarodzieja, ubliżając mu od najdurniejszych. W sprzeczności ze swoją typową butą, [Kajetan](#g_kajetan) wylewa na rozgrzaną sytuację kubeł zimnej wody, dziękując za troskę i odchodząc na ubocze, by skonstruować schronienie na noc.
   - Zaskoczona reakcją [kompana](#g_kajetan), [druidka](#g_ilana) od razu przeprasza za swój wyskok i postanawia nie drążyć tematu, póki zadra jest świeża. Prosi go jedynie, by skontaktował się z [Ivarem](#p_ivar) i poinformował go, jak sprawy się mają, oraz że z planów na [Velen](#r_velen) raczej nici.
   - W czasie, gdy [Kajetan](#g_kajetan) i [Ilana](#g_ilana) rozmawiają, [Kristoff](#p_kristoff) zwiedza świątynię, oprowadzany przez jedną ze starszych dziewcząt. Zaciekawiony wyspiarz pyta adeptkę, czy ich inicjacja wygląda podobnie, jak u kapłanek [Freyji](#r_freyja), za co obrywa w twarz od spąsowiałej dziewoi. Zajście zauważa szukająca go [druidka](#g_ilana), ale widząc nierozumiejącą minę młodzieńca, gryzie się w język przed rzucaniem kąśliwych uwag.
   - Wieczorem [Kajetan](#g_kajetan) rozmawia z załogą z [Ysgith](#l_ysgith). Ma nietęgą minę, nie owijając w bawełnę wykłada co i dlaczego zrobił. Dowiaduje się, że [Carduin](#p_carduin) organizuje walne spotkanie bractwa celem osądzenia i wyciągnięcia konsekwencji. Może wrócić pieszo lub zabrać się po [Velen](#r_velen) z [Brasem](#p_bras), jako że [Ilanie](#g_ilana) nie wydano jego medalionu do teleportacji. [Elf](#g_kajetan) ironizując dziękuje za troskę i pyta, czy nikt nie ucierpiał podczas wypadku, który spowodował - okazuje się, że poza kilkoma siniakami nic poważniejszego się nie stało.
   - Po rozmowie z [Kapitułą](#r_kapitula), [mag](#g_kajetan) spędza chwilę przepraszając także [Finarrina](#p_druid_finarrin) i [Mirnę](#p_mirna) - mimo usilnych starań [towarzyszki](#g_ilana), nie ma nawet cienia szans, by z [Ilaną](#g_ilana) pojawili się na [Velen](#r_velen) w Niedźwiedzicach.
   - [Ilana](#g_ilana), do granic zmęczona i poirytowana zajściami dnia dzisiejszego, postanawia dać upust emocjom i pyta [Kristoffa](#p_kristoff), czy nadal ma ochotę spędzić z nią noc. [Wyspiarz](#p_kristoff) jest zaskoczony i nieco rozdarty - nie wie jak rozumieć w jego odczuciu sprzeczne sygnały wysyłane przez [dziewczynę](#g_ilana), ale po wyłożeniu przez nią kawy na ławę o ich relacji ze [Skovikiem](#p_skovik) całkiem ochoczo się zgadza.
4. Przymusowy urlop w świątyni
   - Spotykamy się przy późnym śniadaniu. [Ilana](#g_ilana) pyta [Kajetana](#g_kajetan), czy ma ochotę wybrać się z nią i [Kristoffem](#p_kristoff) do miasta, ale [elf](#g_kajetan) zdaje się nie mieć na to nastroju i odmawia. Odwiedzają więc [Ellander](#l_ellander) tylko w dwójkę.
   - Płomienna [Różyczka](#l_rozyczka) zmieniła właścicieli - [Maria](#p_maria) i [Walerian](#p_walerian) zdecydowali się skorzystać z "zaproszenia" do [Dol Blathanna](#l_dol_blathanna).
   - [Ilana](#g_ilana) zauważa na mieście pędzącego gdzieś [Viggo](#p_viggo_regner) - w biegu dowiaduje się od zaaferowanego zielarza, że dzięki bogom, jego żona obudziła się ze śpiączki. Rzecz zaczęła się jakoś w dniu, gdy [Kajetan](#g_kajetan) narozrabiał ze szkiełkiem.
   - [Kajetan](#g_kajetan) rozmawia ponownie z [Ivarem](#p_ivar). Ku wielkiej frustracji [Chidy](#p_chida), jaskinia, o której są przekonani, że to ta właściwa, jest zupełnie pusta, jakby nigdy nic w niej nie zaszło. Nie ma śladu nie tylko po kamieniu i [raraszku](#b_raraszek), ale i po zwłokach [Ebby](#p_ebba).
   - [Ilana](#g_ilana) dowiaduje się od [Kristoffa](#p_kristoff) i matki [Ioli](#p_matka_iola), że:
     - kult lwiogłowego pająka był dawniej jednym z wielu wierzeń ludów północy, głównie tych obcujących ze śmiercią - grabarzy, katów, prawników - ludzi, którzy potrzebowali wierzyć, że otaczająca śmierć nie jest ich winą
     - główną świątynię w pewnym momencie najechali jacyś bandyci czy najemnicy, a wierni w odwecie zaczęli stawać się coraz bardziej ekstremistyczni, co ostatecznie doprowadziło do tępienia wyznawców
     - Matka [Kruków](#r_kruk) była starszym wierzeniem na Wyspach, [Kristoff](#p_kristoff) mówi o niej jako o wypartej przez [Freyję](#r_freyja), lub jako jej matce czy siostrze
     - była bóstwem losu i przeznaczenia żywych, tkała gobelin przedstawiający żywoty z ludzkich włosów
     - inni wierzą, że była pierwszą flaminiką druidów z wysp, z którymi związała się tak bardzo, że stała się pomniejszym bóstwem
5. [Velen](#r_velen)
   - Noc przesilenia spędzamy w świątyni. Niebo, poza fajerwerkami z miasta, ponoć przygotowanymi przez pana [Regnera](#p_viggo_regner), rozjaśnia kilka rozbłysków, z południowego wschodu, potem wschodu i jeszcze raz południowego wschodu.

##### [Sesja 139](#sesja-139) [Sesja 141](#sesja-141)
