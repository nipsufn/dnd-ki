### Sesja 149

##### [Sesja 148](#sesja-148) [Sesja 150](#sesja-150)

1. Rybkę na haczyk

    - [Kajetan](#g_kajetan) szyje do ryboludzi czarami chroniąc się częściowo za drzwiami domku. [Ilana](#g_ilana), poirytowana całą sytuacją, usiłuje jeszcze pertraktować. Po wymianie kilku krwawych "uprzejmości" udaje nam się dojść to porozumienia - stwory z Ys zabierają zwłoki żeby uzupełnić spiżarkę. Na wyspie szukają syreny, którą nazywają wiedźmą i chcą pojmać i/lub zabić. Ponoć to ona zamurowała wejście do jaskini, w której się przed nimi ukryła.
    - [Kajetan](#g_kajetan) stanowczo nalega na pozostawienie zwłok w spokoju, w zamian my pomożemy im dostać się do tej całej syreny. Co ciekawe, tylko jeden z nich wygląda na "rozumnego", zdolnego do komunikacji poprzez jedne ze zwłok. Reszta przypomina bardziej żarłoczne bestie na uwięzi, targane pierwotnymi instynktami.
    - Idziemy poszukać innego zejścia do jaskini, bacznie obserwowani przez ryboludzi.
    - W kuchni w strażnicy znajdujemy mieszek z pokaźną sumą (90GP) jak na strażniczą kiesę, liścikiem i dwoma podejrzanymi zawiniątkami. W liście stoi:

        > Następny transport towaru przy zaopatrzeniu

    - W samej latarni znajdujemy kolejny zwitek, a w jednej z beczek - trupa ostatniego z załogi, nieszczęśnika z uszami zatkanymi woskiem, oraz zejście do piwnicy.
    - Schodzimy do podziemi. Natykamy się na kufer z symbolem [Thanedd](#l_wyspa_thanedd). Bacząc na nasze towarzystwo nie przeszukujemy skrzynki... na razie. Na ścianie znajdujemy iluzję maskującą przejście. Za nią wisiało lustro - źródło iluzji, które strzaskało się pod wpływem zaklęcia rozpraszającego.
    - Podążamy w głąb tunelu, za nami wytrwale kroczą ryboludzie. Dochodzimy do otwartej jaskini i trafiamy na kolejną litą ścianę. Syrena odcięła się i z tej strony. Pod naciskiem [Ilany](#g_ilana) zostawiamy nieszczególnie zadowolonych myśliwych życząc im powodzenia w polowaniu i wracamy na powierzchnię.
    - [Druidka](#g_ilana) już sam na sam tłumaczy [Kajetanowi](#g_kajetan) swoją odmianę serca. Ma przeczucie, że wydawanie syreny tym paskudom to zły pomysł. Zamiast tego z pomocą żółwia morskiego wysyła wiadomość do innych syren (które ten ponoć zna), informując o ich siostrze w opałach.
    - W tym samym czasie [Kajetan](#g_kajetan) otrzymuje porwaną wiadomość od [Dorregaraya](#p_dorregaray), więc składa mu "wizytę". Mag ślęczy nad mapami. Okazuje się, że syrena, która zaszyła się pod wyspą to księżniczka [Bremervoord](#l_bremervoord) lub coś w tym guście. [Dorregaray](#p_dorregaray) decyduje się osobiście odwiedzić Mosberg i pomóc nam w wyratowaniu nieszczęśniczki z opresji.
    - W trójkę zapuszczamy się w czeluście tunelu. Docieramy w samą porę, bo wściekłe bestie zdążyły się właśnie siłą przebić przez ścianę i przystępują do jatki.
    - Koniec końców udaje nam się rozprawić z Vodanoy, choć herszt napsuł nam sporo krwi i nerwów. Najgorzej ze wszystkich oberwał zdaje się [mag-ekolog](#p_dorregaray).
    - Z syren ostała się jedna, chyba najstarsza, broniąca [Efri](#p_efri) - na oko 14-letniej dziewczynki, córki książęcej pary, syreny [Shenaz](#p_shenaz) i [Aglovala](#p_agloval) z Bremenvoord.
    - Przenosimy się na ląd, do domku [Kajetana](#g_kajetan), gdzie gościmy także pozostałych uczestników ambarasu. Starsza syrena jest wymęczona, trzyma się ostatkiem sił. Zostaje więc z miejsca odstawiona do stworzonej dla niej sypialni z basenem i ogromną muszlą morską.
    - Tymczasem rozmawiamy z Vegiem i [Dorregarayem](#p_dorregaray) o tym, co się tu wydarzyło. Latarnik - amator fisstechu - ponoć testował nowy olej do latarni, stąd też wzięła się dziwaczna mgła.
    - Księżniczka ponoć wymknęła się z pałacu w poszukiwaniu innych syren. Dziewczyna ma nogi, ale nocą, w świetle księżyca zmieniają się one w rybi ogon. Na głębię wyruszyła szukając Morszczynki z opowieści rodziców. Na morzu zaatakowały ją Vodanoy i to właśnie syrenia czarownica, Morszczynka, ją uratowała.

##### [Sesja 148](#sesja-148) [Sesja 150](#sesja-150)
