### Sesja 98
##### [Sesja 97](#sesja-097) [Sesja 99](#sesja-099)
1. Krótka rozłąka - sprawunki [Kajetana](#g_kajetan)
	- [Kajetan](#g_kajetan) dociera do górskiego punktu mocy. Rozbija obóz i zabezpiecza swój "skarb" przed porwaniem przez jakąś przypadkową srokę/wronę, czy inną wiewiórkę na czas ładowania się mocą.
	- Korzystając z wolnej chwili zagląda, co u sowy:
		- ptak znajduje się w jakiejś klatce obok innych klatek, wypełnionych krukami i gołębiami
		- pomieszczenie jest ciemne i ciężkie od dymu
		- na przedzie, przy jakiejś ladzie lub biurku siedzi mocno opalony, lekko tęgawy mężczyzna z czarnym zarostem i czarnymi długimi włosami
		- na biurku leży poczta; mężczyzna przegląda ją i wybiera list do [Mirny](#p_mirna), bezceremonialne łamie pieczęć i czyta prywatną korespondencję, łypie przy tym podejrzliwym okiem na ptaka
		- po pewnym czasie do przybytku zagląda drugi, znacznie starszy mężczyzna w czymś pokroju worka pokutnego; ten ciemny tytułuje go mianem "Wielebny"
		- mężczyźni rozmawiają o nietypowej, nieautoryzowanej poczcie do "ich panienki [Mirny](#p_mirna)"; Wielebny także zapoznaje się z treścią listu [Kajetana](#g_kajetan)
		- ciemnoskóry, nazwany przez Wielebnego Hazimem, wybiera jednego z kruków i wysyła go z jakąś wiadomością
		- Wielebny wychodzi, przez czas jakiś znów nic szczególnego się nie dzieje, do momentu aż kolejny gość składa Hazimowi wizytę - najpewniej adresat niedawnej wiadomości
		- okutany w szal jegomość otrzymuje miano "Czcigodny"; wygląda na to, że Hazim wezwał go do zbadania sowy
		- Czcigodny przygląda się badawczo przyzwańcowi [Kajetana](#g_kajetan); rzuca na niego jakieś zaklęcie detekcji, po czym uśmiecha się i ze słowami "nieładnie podglądaczu, poczekamy aż sam z nami porozmawiasz" jakimś zaklęciem brutalnie odprawia sowę [elfa](#g_kajetan)
	- [Kajetana](#g_kajetan) niemal szlag trafia z wściekłości - po części na czytanie cudzej korespondencji, a po części na wścibskiego, impertynenckiego obwiesia z magią.
	- Zirytowany kładzie się spać. Z pośpiechu zapomniał zabrać od [Ilany](#g_ilana) zapasy jedzenia, więc nad ranem budzi go burczenie w brzuchu.
	- Sprawdza pierścień, który nadal leży w tym samym miejscu, nienaruszony. Tarcza pierścienia powoli odzyskuje swój koloryt dając tym samym wizualny obraz postępu ładowania.
	- Wieczorem [elf](#g_kajetan) jeszcze kilka razy próbuje skontaktować się z [Mirną](#p_mirna). Udaje mu się za drugim razem, niemal zaskakując [dziewczynę](#p_mirna) przygotowującą kąpiel.
	- [Druidka](#p_mirna) nadal trochę się dąsa. Jest zafascynowana "wizytą" i na początku nie może uwierzyć, że [Kajetan](#g_kajetan) tego dokonał. Szybko jednak odzyskuje rezun i opowiada, co u niej:
		- czuła się porzucona przez [Kajetana](#g_kajetan), kiedy ten, po wyruszeniu do [Ellander](#l_ellander), przez długi czas nie dawał znaku życia
		- próbowała wysyłać listy, ale adresowała je nie do miasta, a do świątyni i do banku, bo powiedziano jej, że musiałaby wskazać jakiś konkretny przybytek w mieście, do którego poczta miałaby trafić
		- jej termin w Rawelinie dobiega końca - za jakiś tydzień powinna być z powrotem w [Kerack](#l_kerack)
	- Opiera się o krzesło, na którym wiszą jej ubrania i nagle przerywa zaklęcie [elfa](#g_kajetan).
	- [Kajetan](#g_kajetan) paskudnie obrywa sprzężeniem zwrotnym. Szybko odnawia połączenie i tłumaczy [Mirnie](#p_mirna), co zaszło. Sprawcą tego okazuje się być przypięta do ubrań broszka, którą [dziewczyna](#p_mirna) dostała od Wielebnego z przykazem noszenia wszędzie ze sobą. Broszka miała służyć do identyfikowania jej w mieście, ale jak się okazuje, ma też inną funkcję, o której to już nikt [druidki](#p_mirna) nie raczył poinformować - stwarza barierę dla magii komunikacyjno-lokalizującej.
	- Żegna się z obietnicą częstszego kontaktu, po czym postanawia skontaktować się z zamaskowanym kamratem Hazima. Nie wiedząc jednak jak dokładnie wygląda jego rozmówca, na cel obiera sobie samego Hazima.
	- [Kajetan](#g_kajetan) materializuje się w ciemnym lokum Hazima. Zauważa, że tym razem jego medium jest kawa. Swoim przybyciem straszy innych gości przybytku i ptactwo. Jak się okazuje, Hazim, oprócz poczty, prowadzi w tym miejscu spelunę z kawą, herbatą i czymś jak fajka, tylko o bardziej orientalnej, skomplikowanej budowie.
	- Sam Hazim siedzi z Czcigodnym na osobności, obaj rozparci na poduszkach, przy niskim stoliku z postawioną nań rzeczoną fajką. Wydają się być pod wpływem jakiegoś lekkiego narkotyku, być może właśnie z tegoż urządzenia.
	- [Kajetan](#g_kajetan) odbywa... ciekawą rozmowę z Czcigodnym, z której to wynurza się kilka rzeczy:
		- [Mirna](#p_mirna) nie potrafiła przetłumaczyć alchemicznych traktatów, które dostała od [Kajetana](#g_kajetan), więc podzieliła się nimi z [Inżynierem](#p_kaspian_de_ruyter) i poprosiła o pomoc w translacji
		- [druidka](#p_mirna) jest na naukach u [Inżyniera](#p_kaspian_de_ruyter) - tego samego, który szantażował nas w [Dorian](#l_dorian), [Pod Mantikorą](#l_pod_mantikora), kiedy próbowaliśmy wyjaśnić sprawę dziwnego potwora
		- rozmówca zamierza rozpocząć produkcję "płynnej magii" w oparciu o tłumaczone dokumenty i sprzedawać je zarówno [Nilfgaardczykom](#l_nilfgaard) jak i Nordlingom
		- docieka również skąd pochodzi ta wiedza, kusząc pieniędzmi
2. Krótka rozłąka - sprawunki [Ilany](#g_ilana)
	- [Ilana](#g_ilana) po pożegnaniu [Kajetana](#g_kajetan) ptasim posłańcem wysyła wiadomość do [Margarity](#p_margarita). Oferuje swoją pomoc dopóki przebywa w [Ellander](#l_ellander). Niestety nie otrzymuje odpowiedzi - ptak albo nie znalazł adresatki, albo ta nie czuje się zainteresowana propozycją.
	- Noc mija jej spokojnie. Nad ranem zauważa, że coś dzieje się z kręgiem teleportacyjnym - ktoś go właśnie aktywował i próbuje dostać się do świątyni. W kręgu zjawia się żeńska sylwetka w podróżnym stroju i ciężkim, zimowym kożuchu oblepionym śniegiem. W ślad za nią przybywają kolejne 3 postacie, w tym jedna niesiona na prowizorycznych noszach. Cała grupa pewnym krokiem wchodzi do świątyni.
	- Myśląc, że tylko nasza dwójka ma dostęp do tego kręgu, [Ilana](#g_ilana) idzie sprawdzić, kto właśnie wtargnął do kapłanek zostawiając za sobą kupki śniegu.
	- Jedną z trzech kobiet wystających pod gabinetem [Ioli](#p_matka_iola) jest [Mozaik](#p_mozaik), asystentka Radcliffa. Sam Radcliff to sopel lodu przyniesiony tu na noszach. Druga z noszowych zostaje nazwana Myrą. Nie podoba jej się obecność [Ilany](#g_ilana) i próbuje się jej pozbyć nieskutecznymi zaklęciami, które [druidki](#g_ilana) zdają się nie imać.
	- Prowodyrką całej akcji okazuje się być sama [Triss Merigold](#p_triss_merigold). Grupa trafiła tu po wypadku w północnej twierdzy - [Kaer Seren](#l_kaer_seren). Lawina zeszła na dwójkę archeologów (czyżby chodziło o [Istredda](#p_istredd) i [Stregobora](#p_stregobor)?) i resztę obecnych. Radcliff podtrzymywał zaklęcie ochronne dla innych dopóki lawina go nie pochłonęła.
	- [Iola](#p_matka_iola) bada maga. Stawia diagnozę: odmrożenie jest magiczne i wygląda na to, że tylko magia może je skutecznie wyleczyć. Tymczasem kapłanki zrobią, co w ich mocy, by choć trochę rozgrzać pechowca.
	- Reszta ekipy z [Kaer Seren](#l_kaer_seren) została bezpiecznie przeniesiona do [Gors Velen](#l_gors_velen) przez [Carduina](#p_carduin).
	- Myra zostaje wysłana po [Keirę](#p_keira_metz), [Triss](#p_triss_merigold) wraca do swoich problemów w [Mariborze](#l_maribor). [Mozaik](#p_mozaik) zostaje w świątyni żeby mieć swojego mistrza na oku.
	- [Ilana](#g_ilana) wykorzystuje obecność czarodziejki i pyta, czy ta mogłaby wysłać dla niej wiadomość do [Margarity](#p_margarita).
	- [Mozaik](#p_mozaik), w ich dziwacznej rozmowie w niedomówienia wyjawia, że krąg w [Ellander](#l_ellander) został oryginalnie stworzony przez jedną z jej magicznych konfraterek, najwyraźniej dosyć majętną i prominentną. Zatem [Myrton](#p_lord_myrton) co najwyżej odbudował krąg w czasie czarowskiej niełaski na własny użytek.
	- Po południu [Ilana](#g_ilana) wysyła wiadomość do [Leiva](#p_leiv) - tym razem kryształem nabitym na jej prośbę przez [Kajetana](#g_kajetan). [Wyspiarz](#p_leiv) zdaje się nie chować urazy za nasze ostatnie spotkanie. Chciałby spotkać się z nami i swoimi braćmi w [Kerack](#l_kerack), aby osobiście przekazać im dobrą nowinę o zaślubinach. Nazywa [druidkę](#g_ilana) siostrzyczką, co - jak na zwykłe, błahe słowo - mocno porusza jakąś czułą strunę.
	- [Mozaik](#p_mozaik) przekazuje [Ilanie](#g_ilana) odpowiedź [Margarity](#p_margarita) - czarodziejka z chęcią skorzysta z oferty i zjawi się tu skoro świt.
3. Szybka akcja-lokalizacja
	- Nad ranem [Kajetan](#g_kajetan) teleportuje się do świątyni, w sam raz, żeby wymienić z [Ilaną](#g_ilana) rewelacje ostatnich dni.
	- Zaraz po tym przed bramą zjawia się [Margarita](#p_margarita). Przybliża nam swój plan - chce zabrać nas do [Kerack](#l_kerack), gdzie z pomocą naszych wspomnień może wykorzystać fontannę w [Cyklamenie](#l_cyklamen) do zlokalizowania dziewczynki, której tak rozpaczliwe, acz bezskutecznie szuka już od kilku dni. Żali się przy okazji na wampira, któremu najwyraźniej bardzo przypadła do gustu jej obecność w mieście.
	- Zostawiając [Skovika](#p_skovik) w świątyni teleportujemy się z [czarodziejką](#p_margarita) do [Cyklamenu](#l_cyklamen), co ciekawe, w inny i dużo bardziej delikatny sposób, niż zwykle wygląda to z [Kajetanem](#g_kajetan).
	- Rita przystępuje do rytuału. Okazuje się, że dziewczynka, którą widzieliśmy w mieście, ukryła się w świątyni pod iluzją. Zaklęcie na szczęście nie demaskuje przy okazji [Darii](#p_daria), choć przez chwilę mamy takie obawy.
	- Nim ktokolwiek zdąży się połapać, co właśnie zaszło, [Margarita](#p_margarita) zabiera się za zaklęcie powrotnej teleportacji.

##### [Sesja 97](#sesja-097) [Sesja 99](#sesja-099)