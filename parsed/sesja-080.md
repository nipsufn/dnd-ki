### Sesja 80
##### [Sesja 79](#sesja-079) [Sesja 81](#sesja-081)
1. Pierwsze rysy
    - [Ilana](#g_ilana) kłóci się ze [Skovikiem](#p_skovik). [Wyspiarz](#p_skovik) uważa, że ona i [elf](#g_kajetan) nie dzielą się z nim wszystkimi nowinami i mają jakieś tajemnice na boku. Zarzuca w złości, że mają go za przygłupa. Chce wiedzieć co dokładnie stało się, kiedy wszedł za [Ilaną](#g_ilana) do tunelu.
    - [Druidka](#g_ilana) podejmuje desperackie próby wytłumaczenia [Skovikowi](#p_skovik) co się wtedy wydarzyło, jednak za każdym razem kiedy zbyt mocno wdaje się w szczegóły, coś jakby magicznie sprawia, że [Skovik](#p_skovik) nie zapamiętuje niczego z rozmowy i piekli się jeszcze bardziej.
    - [Ilana](#g_ilana) przestaje ukrywać rękę ze znamieniem widząc, że to niczego nie zmienia i, na skraju łez bezsilności, prosi [Skovika](#p_skovik) aby był dla niej wyrozumiały w tej jednej kwestii, bo nie jest w stanie mu tego wytłumaczyć i nie chodzi tu o jego zdolność pojmowania.
2. Nareszcie u celu
    - Nazajutrz sprawy mają się już nieco lepiej. [Skovik](#p_skovik) jest albo zrezygnowany i dobrze ukrywa rozgoryczenie, albo przemyślał to, co powiedziała mu [Ilana](#g_ilana) i doszedł do własnych konkluzji.
    - Ruszamy w drogę. Docieramy do [Gors Velen](#l_gors_velen) w sam raz na kulminację święta [Birke](#r_birke). [Remi](#p_remi) na odchodne poleca oberżę "Pieprz i Sól" serwującą najlepsze owoce morza. Wychwala także pewną instytucję o wdzięcznej nazwie "Pod Rozsznurowanym Gorsetem" patrząc przy tym znacząco na [Skovika](#p_skovik), czego [Ilana](#g_ilana) - pomna wczorajszej sprzeczki - przezornie nie kwituje kąśliwym komentarzem.
    - [Półelf](#p_remi) zgadza się zabrać do [Rdestowej Łąki](#l_rdestowa_laka) pakunek z zakupionym na targu prezentem dla [Alfonsa](#p_alfons). Poleca siebie szukać w okolicach Złodziejskiej Baszty.
    - Gdy [Ilana](#g_ilana) pertraktuje z [Remim](#p_remi), [Kajetan](#g_kajetan) zaczepia jakiegoś dostatnio odzianego jegomościa i pyta o najlepszy lokal w mieście. Pada nazwa "[Srebrna Czapla](#l_srebrna_czapla)".
    - [Kajetan](#g_kajetan) ucieka w miasto, by załatwić swoje sprawy zanim towarzysze wypytają o co mu chodzi, gdy mówi, że wybiera się po [Mirnę](#p_mirna) i będzie z powrotem pod wieczór.
    - Na odchodne [mag](#g_kajetan) sprawdza jeszcze położenie [Lloyda](#p_lloyd). Upiór wlecze się w naszą stronę, jednak zamiast dwóch oprychów, ma teraz do pomocy zwłoki jednego z nich i jakiegoś niziołka. Nie powinien jednak dotrzeć do miasta przed jutrem.
    - Rzuca nam się w oczy parę szczegółów - herb [Gors Velen](#l_gors_velen) to muszla i wieża, nie widać jednak śladów wpływów redańskich. Ulice zaś nawet za dnia oświetlają jaskrawo pomarańczowe, niekopcące latarnie.
    - W całym mieście rozbrzmiewają dzwony. Przez bramy przewalają się tabuny mieszczan z dziećmi niosącymi słomiane lalki, wszyscy pielgrzymują w stronę głównego portu za placem targowym. Sporo dzieciaków biega także z koszyczkami pełnymi kolorowych jajek. Wygląda to na miejscowy obyczaj związany z [Birke](#r_birke).
3. Jarmark - [Skovik](#p_skovik) i [Ilana](#g_ilana)
    - [Ilana](#g_ilana) i [Skovik](#p_skovik) zostają porwani przez falę ludzi ciągnącą do głównego portu. W pewnym momencie dzwony milkną, zastąpione wieloma płaczliwymi dziecięcymi głosikami. Herold z metalową tubą swym donośnym głosem ogłasza czas [utopienia](#b_utopiec) marzanny, a także zaprasza na wieczorne widowisko - finał walk z potworami.
    - Parze udaje się wyswobodzić z tłumu. Pierwszym punktem wycieczki na liście sprawunków [Ilany](#g_ilana) jest zakup małej kuszy dla [Alfonsa](#p_alfons). Dwójka trafia dość szybko na krasnoludzki kram, przy którym jakiś gnom dwoi się i troi prezentując swój nowy, przełomowy wynalazek.
    - Owym wynalazkiem jest ręczna pistoletowa kusza. Cena wywoławcza nie odpowiada [druidce](#g_ilana), co nie uchodzi uwadze sprzedawcy. Gnom jest tak pewny swojego dzieła, że proponuje mały zakład - [Ilana](#g_ilana) ze swoim łukiem ma się zmierzyć z nim w konkursie celności. Jeżeli wygra - dostanie rabat. Tak czy owak będzie to niezłą reklamą dla gnoma.
    - [Dziewczyna](#g_ilana) zgadza się i wygrywa pojedynek w widowiskowym stylu - trzy perfekcyjne, niemal identycznie oddane strzały zostają nagrodzone rabatem, przyciągają też uwagę innego kupca.
    - [Skovik](#p_skovik) przygląda się wszystkiemu z boku, gdy w pewnym momencie dostrzega coś i zaczyna desperackie próby niemal zapadnięcia się pod ziemię. [Ilana](#g_ilana) zauważa to, jednak nie drąży, nawoływana przez rosłego kupca w myśliwskim kołpaku. Oboje podchodzą więc do jego kramu.
    - Myśliwy pochodzi z [Kaedwen](#l_kaedwen) i oferuje pierwszego sortu łuki. Ma chrapkę na driadzki łuk [Ilany](#g_ilana), ale dziewczyna zbywa jego ofertę wymiany pytając o strzały. W efekcie dobija targu i odchodzi z kompletem strzał z [zeulga](#b_zeulg), a także miłym gratisem - pojedynczą strzałą wykonaną z kolca wiwerny.
    - Para błądzi po targu w poszukiwaniu [Remiego](#p_remi). [Skovik](#p_skovik) rozgląda się po straganach jakby czegoś szukał. Zapytany przez [Ilanę](#g_ilana) zakłopotany wyznaje, że chciałby nauczyć się czytać we wspólnym, więc rozgląda się za książkami. 
    - [Druidka](#g_ilana) zagaja jednego z kramikarzy handlującego rzeźbionymi muszlami. Mężczyzna opowiada trochę o swoich dziełach, ale nie ma pojęcia gdzie szukać książek. Oferuje im za to swój śpiewnik szant w gratisie do dowolnej muszli. [Skovik](#p_skovik) odchodzi zadowolony z muszlą opowiadającą historię krakena i wymemłanym żeglarskim śpiewnikiem pod pachą.
    - Odnalazłszy [Remiego](#p_remi) i przekazawszy mu pakunek, para udaje się na obiad do tak wychwalanej oberży. [Ilana](#g_ilana) nie skąpi ani na obiad, ani na późniejsze zakwaterowanie w [Srebrnej Czapli](#l_srebrna_czapla).
    - Spróbowawszy smacznych, acz niechybnie przepłaconych specjałów morskich, [druidka](#g_ilana) stwierdza, że po ostatniej nieprzygodzie też należy im się trochę komfortu - rezerwuje dla siebie i [wyspiarza](#p_skovik) ostatni pokój w przybytku. Następnie para idzie odnaleźć [Leiva](#p_leiv).
4. Genialny plan
    - Znajdujemy [Leiva](#p_leiv) w portowej części podgrodzia w spelunie o adekwatnej nazwie "Dziura". Towarzyszy mu pięciu chłopa, między innymi słynny [Roeggner Czarny](#p_roeggner), oraz rosła kobieta upchana w połączenie gorsetu i kolczugi, o łapie rozmiarów uda [Ilany](#g_ilana), którą [Leiv](#p_leiv) przedstawia jako [Reah Bon-Dhu](#p_reah).
    - [Ilana](#g_ilana) jest skonsternowana zachowaniem [wielkiej baby z wysp](#p_reah), która zamyka [Skovika](#p_skovik) w nazbyt czułym, niedźwiedzim uścisku. [Reah](#p_reah) obwieszcza jej, że jest [Skovika](#p_skovik) przyrzeczoną.
    - Z wyjątkiem niewiasty, wyspiarze wyglądają na przybitych - nie mają grosza, ani statku. [Reah](#p_reah) przygrywa na swoich dudach, aby nieco rozweselić kompanię. Na niewiele się to zdaje, a jedynie dokłada męk karczmarzowi, wyraźnie umęczonemu goszczeniem artystki.
    - [Leiv](#p_leiv) przedstawia swój wyśmienity plan: [Ilana](#g_ilana) i [Kajetan](#g_kajetan) mieliby pomóc wydobyć z dna morza zatopiony skarb ze statku - tego samego, który wczoraj [Skovik](#p_skovik) zauważył z punktu widokowego.
    - [Ilana](#g_ilana) przystaje na pomysł [młodszego Drummonda](#p_leiv), ku głosom zwątpienia i niedowierzania ze strony reszty pirackiej kompanii. Ich zdaniem nawet poławiacze pereł nie są w stanie zejść na 100-150 metrów, gdzie spoczywa ich dobytek, a co dopiero takie chuchro jak [Ilana](#g_ilana). Zdaje się więc, że [Leiv](#p_leiv) nie wyjawił swoim kamratom kim jesteśmy.
    - [Druidka](#g_ilana), chcąc wydostać się nareszcie z tej dziwnej sytuacji, pyta [Leiva](#p_leiv), czy wybierze się z nią i [Skovikiem](#p_skovik) na wieczorne show. Ku niezadowoleniu [Ilany](#g_ilana), Rea wprasza się i biorąc [Skovika](#p_skovik) pod rękę, przewodzi towarzystwu do namiotu.
5. Wizyta w [Kerack](#l_kerack) - [Kajetan](#g_kajetan)
    - [Elf](#g_kajetan), zostawiając towarzyszy, wypytuje przechodnia o najlepszą karczmę w mieście. Otrzymuje namiary na [Srebrną Czaplę](#l_srebrna_czapla).
    - Rezerwując pokój w [Srebrnej Czapli](#l_srebrna_czapla), zajeździe niegdyś obsługującym wyłącznie gości [Aretuzy](#l_aretuza), [mag](#g_kajetan) dowiaduje się, że:
        - na rynku koło ratusza jest biblioteka publiczna
        - na podgrodziu niedaleko portu jest sklepik słynnego podróżnika Fabio Sachsa, gdzie można znaleźć mapy i przewodniki
        - stajnie znajdują się na podgrodziu
    - Odwiedzając bibliotekę [czarodziej](#g_kajetan) zauważa [Dorregaray](#p_dorregaray)'a serdecznie rozmawiającego z jakimś jegomościem na wystawie obrazów pod szyldem "Wiedźmin w pracy", nie przeszkadza mu jednak i wraca do realizacji swoich planów.
    - Z pomocą ślepego elfa-bibliotekarza znajduje opis [Kerack](#l_kerack). Do teleportacji lepsza była by rycina, jednak księga opisuje bardzo charakterystyczny posąg [Lytty Neyd](#p_koral) na rynku miasta.
    - [Kajetan](#g_kajetan) wynajmuje konia i wyjeżdża za miasto, pamiętając komentarze konfratrów o teleportacyjnej niestabilności okolicy Tor Lara. Wysyła także wiadomość do [Mirny](#p_mirna) aby potwierdzić miejsce spotkania.
    - Znajdując zagajnik kilka godzin drogi od miasta, teleportuje siebie i konia używając artefaktów, które niedawno otrzymał. W efekcie ląduje z nieprzytomnym koniem dokładnie w fontannie. Cuci konia i wyciąga z wody, a skonfrontowany przez zainteresowanych strażników przeprasza i czyści wiernie oddane narodowe dobro kultury.
    - Przy okazji dowiaduje się, że w [Kerack](#l_kerack) magia rzeczywiście nie jest kontrolowana.
    - Niedaleko od fontanny na ławce siedzi [Mirna](#p_mirna), w towarzystwie kogoś, kto wygląda jak oprych bardzo starający się nie wyglądać na oprycha - to [Bron](#p_bron).
    - [Bron](#p_bron) wygląda na nieco zaszokowanego albo przestraszonego spektakularnym przybyciem [Kajetana](#g_kajetan). Żywi nadzieję, że [Mirnie](#p_mirna) nic się nie stanie, jeśli pozostawi swą współpracownicę w rękach [elfa](#g_kajetan) i zmyka tak szybko, jak tylko może.
    - Wyruszamy z [druidką](#p_mirna) do gorszych dzielnic miasta, by znaleźć wyspiarza mianem [Nikolai](#p_nikolai) - specjalistę od rzeźbienia misternych rzeczy. [Kerack](#l_kerack) jest albowiem podzielone rzeką na dwie części - tę piracką i tą gorszą.
    - [Kajetan](#g_kajetan) wyłuszcza swoje zlecenie. Aby zaskarbić sobie sympatię wyspiarzy obecnych w zakładzie, robi to w ich ojczystym języku, stawiając przy tym flaszkę krasnoludzkiego bimbru na stół.
    - Okazuje się, że piraci pochodzą z klanu Tordarroch, słynącego ze znamienitych płatnerzy.
    - Początkowo niechętny, stary pirat podejmuje pracę zleconą przez [elfa](#g_kajetan). Naprędce nakreślony szkic przedstawia... wieżę z iluzji [Gauntera](#p_gaunter). Cacko będzie jednak trochę kosztować, w dodatku brakuje materiału. Wszystko jednak da się załatwić, za określone pieniądze. Wieża będzie do odbioru za 3-4 tygodnie.
    - Odchodząc słyszymy opowieść o nachodzącym marynarzy Łowczym, wiecznie wypytującym o kogoś z wysp z listem gończym. [Kajetan](#g_kajetan) przypuszcza, że może chodzić o [Skovika](#p_skovik). Jeden z młodszych skelligijczyków opowiada, jak łowczy przygwoździł mu nożem rękę do stołu, kiedy ten dość dosadnie kazał mu się wypchać, odmawiając donoszenia na innego wyspiarza.
    - Wyruszamy na molo, ku rozbawieniu pospólstwa i przerażeniu konia. Teleportujemy się, słysząc przeraźliwy krzyk. Już w okolicy [Gors Velen](#l_gors_velen), widzimy rękę zwisającą ze splamionej krwią torby [Mirny](#p_mirna) - ktoś próbował okraść podróżującego maga nie wiedząc, czym ryzykuje.
6. Nieco luksusu po ciężkim dniu
    - [Kajetan](#g_kajetan) z [Mirną](#p_mirna) ruszają do miasta, by oddać straumatyzowanego konia. Na podgrodziu spotykają [Ilanę](#g_ilana), idącą gdzieś w towarzystwie, które zdaje się nie do końca jej odpowiada.
    - [Ilana](#g_ilana) idąc rozmawia z [Leivem](#p_leiv) poza zasięgiem uszu gruchających gołąbków - [Skovika](#p_skovik) i przyklejonej do niego [Reah](#p_reah)'i, gdy ku swemu zaskoczeniu zauważa wjeżdżających na podgrodzie [Kajetana](#g_kajetan) z [Mirną](#p_mirna).
    - [Druidka](#g_ilana) podchodzi do konnej dwójki nie wierząc, że [Kajetan](#g_kajetan) faktycznie przywlókł tu [Mirnę](#p_mirna). Na pytanie o [Reah](#p_reah)'ę odpowiada tylko kąśliwym komentarzem. Zostawia jednak parę samym sobie i wraca do [Leiva](#p_leiv) i reszty.
    - W drodze na widowisko [Ilana](#g_ilana) dowiaduje się kilku rzeczy od wziętego na spytki [Leiva](#p_leiv):
        - [Reah](#p_reah) jest córką słynnego skalda Draiga Bon-Duh i przełożonej kapłanek [Freyji](#r_freyja); po ojcu odziedziczyła umysł, talent już niekoniecznie
        - ze [Skovikiem](#p_skovik) zna się od dziecka - kiedy on trenował, ona przerzucała kłody na równi z nim
        - przyrzeczenie zostało złożone Draigowi przez ojczyma [Skovika](#p_skovik) (biologicznego ojca młodszych Drummondów)
        - kiedy [Lugosowi](#p_lugos) urodził się prawowity syn, [Skovik](#p_skovik) musiał opuścić twierdzę swojego ojca i wrócić do rodzinnego domu, gdzie lekko zawadzał ojczymowi
        - przyrzeczenie to małżeństwo zaaranżowane przez głowy dwóch rodzin - ojcowie dogadują się między sobą, że ich dzieci się pobiorą
        - często używano takiego swatania jako elementu transakcji wiązanej pieczętującej umowę
        - [Skovik](#p_skovik) mógłby się postawić, ale oznaczałoby to wykluczenie z klanu
        - jako że ojciec bliźniaków [Drummond](#p_drummond) także był już zszedł, przyrzeczenie przestaje być wiążące; chyba, że upomni się o nie ojciec przyszłej panny młodej, dochodząc wykonania reszty umowy, której treści nie zna chyba nikt po za ojcami obu stron
    - Na wejściu [Reah](#p_reah) robi małą scenę i o dziwo udaje jej się tak zbajerować krasnoluda-bileciarza, że przepuszcza wyspiarkę za darmo, oferując nam przy tym lepsze miejsca.
    - Z potworami będą walczyć dwie drużyny na raz - zeszłoroczni zwycięzcy, Rębacze z Crinfid oraz banda [Yarpena Zigrina](#p_yarpen), _Między Młotem, a Toporem_. Tym razem jednak obie drużyny zmierzą się z bestiami na raz na jednej arenie.
    - Na arenę zagoniono [kikimorę](#b_kikimora) oraz wiwernę, która [Ilanie](#g_ilana) wydaje się łudząco podobna do Diany, pupilki [Lentinusa](#p_lentinus). Nim jednak śmiałkom udaje się poważnie skrzywdzić stworzenia, jakiś mag niszczy kratownice otaczające arenę, wypuszczając bestie.
    - Namiot zaczyna lewitować, wiwerna odlatuje wraz z wierzgającymi, ucapionymi lin krasnoludami. Na arenie zostają Rębacze i [Yarpen](#p_yarpen), kłócący się z nimi nad zwłokami kikimory-wojowniczki. W dłoni krasnoluda błyska znajomy topór o czarnym ostrzu.
    - Całe widowisko z bezpiecznej odległości werandy w Czapli obserwuje [Kajetan](#g_kajetan), zabawiąjąc [Mirnę](#p_mirna) komentarzami na temat nietypowego pokazu.
    - W wielkim rozgardiaszu ludzie się rozpierzchają. Nasz grupa również opuszcza zrujnowany cyrk, zmierzając w stronę miasta.
    - [Ilana](#g_ilana) żegna się z [Leivem](#p_leiv) i dobitnie daje [Reah](#p_reah)'i do zrozumienia, że jej czas ze [Skovikiem](#p_skovik) dobiegł końca. [Wyspiarka](#p_reah) cmoka na odchodne [osiłka](#p_skovik) w policzek i życzy nam dobrej nocy. Z [Leivem](#p_leiv) umawiamy się nazajutrz rano.
    - [Druidka](#g_ilana), pomna kosztu noclegu, obiecuje nie psuć sobie reszty wieczoru. Ewentualną awanturę zostawia więc na rano.
    - Przy kolacji mijamy się życząc sobie nawzajem stosunkowo udanego wieczoru. Tak obie pary spędzają wieczór zajęte sobą.

##### [Sesja 79](#sesja-079) [Sesja 81](#sesja-081)