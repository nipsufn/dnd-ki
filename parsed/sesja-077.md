### Sesja 77
##### [Sesja 76](#sesja-076) [Sesja 78](#sesja-078)
1. Konsultacje
    - Rozmówiwszy się z [Zangenisem](#p_zangenis), schodzimy do podnóży wzniesienia ze złamaną wieżą i dokańczamy nasz przerwany odpoczynek.
    - Kiedy [Ilana](#g_ilana) siedzi nieobecna, [Kajetan](#g_kajetan) rozmawia z [Iolą](#p_matka_iola). Mimo wyraźnej niechęci do sposobu, jakim komunikuje się [elf](#g_kajetan), kapłanka obiecuje sprawdzić księgi - będzie wiedziała czy [wyspiarza](#p_skovik) da się uratować najprędzej nazajutrz.
    - W międzyczasie [Keira](#p_keira_metz) odpisała. Absolutnie zabrania wchodzić w konflikt z [Zangenisem](#p_zangenis), który na pewno będzie wiedział jeśli wtargniemy do ruin (to już wiemy). Mamy się z nią skontaktować, jednak [magowi](#g_kajetan) nie udaje się otworzyć rozmowy. Zostawia więc kolejną wiadomość, pytając o uzdrowiciela zdolnego pomóc [osiłkowi](#p_skovik).
    - [Ilana](#g_ilana) zwraca uwagę na tąpnięcia - zdaje się, że [Stucco](#p_zangenis), zgodnie z obietnicą, zaczął odwalać stare wejście.
2. W ciemność
    - Nie chcąc zmarnować zaoferowanej nam pomocy, wchodzimy ponownie do lochów. Pomagając sobie podarowanym światłem, przechodzimy przez kolejne pomieszczenia, znajdując wystawę sekcji zwłok inteligentnych ras Północy, komnatę, w której część podłogi to iluzja, oraz pokój, którego ściana to pionowa tafla wody, jakby jezioro czy wanna. 
    - Wszystkie pomieszczenia są wyposażone w jeden wspólny element - rogaty kandelabr (zupełnie jak ten w [Craag An](#l_craag_an)) z dwoma kulami: jasną i ciemną niczym pustka. [Kajetanowi](#g_kajetan) udaje się rozszyfrować runy na świeczniku i "zgasić" ciemność.
    - Nie mamy wątpliwości, że budowniczymi kompleksu byli [Aen Drisichean](#r_aen_drisichean) - architektura, zdobienia i kryształowe soczewki nie pozostawiają miejsca na domysły. Co ciekawe, tunele łączące pomieszczenia wydają się być wykute dużo prymitywniejszymi metodami, dużo później. Zgadujemy, że [Risberg](#l_gora_cremora) może być twierdzą Zielonych Rycerzy, która miała znajdować się na kraju [Brokilonu](#l_brokilon), na północ od [Craag An](#l_craag_an).
    - Docieramy do dużego pomieszczenia, z posadzką zarośniętą fioletową trawą. Na środku znajduje się trzypoziomowa fontanna zwieńczona przepiękną rzeźbą elfki z dłońmi przyciśniętymi do piersi. Wzrok dziwnie umyka, nie chcąc zatrzymać się na jej pochylonej i zakrytej nieco włosami twarzy - czyżby klątwa, która wymazała imię królowej [Craag An](#l_craag_an), żony [Galawaina](#p_galawain), wpływała i na podobizny jej oblicza? Czy to może być ona?
    - W pomieszczeniu znajdują się jedynie dwa posągi w dobrym stanie - [Skovika](#p_skovik) i jakiejś klęczącej kobiety, która - sądząc po obliczu - odeszła pogodzona ze swoim losem, oraz multum odłamków posągów, które skruszył, jak myślimy, czas.
    - Po za tym przez szkiełka widzimy w trawie poświatę przypominającą tę z [Craag An](#l_craag_an), ze złamanego miecza w gablocie.
    - Gdy zbliżamy się do naszego skamieniałego [towarzysza](#p_skovik), ze szczytu ułamanej kolumny, podtrzymującej niegdyś sklepienie, wygląda Wężowa Pani. Przygotowuje się do walki, inkantując coś w języku, którego nie znamy
    - Woda z fontanny unosi się i układa w kształt smoka. [Ilana](#g_ilana) zmienia się w ogromnego węża aby sobą osłonić zarówno [Kajetana](#g_kajetan), jak i rzeźbę-Skovika. 
    - Żmija zdaje się domyślać, po co tu przyszliśmy. Oddaje dwa celne strzały, które delikatnie uszczerbiają statuę [wyspiarza](#p_skovik). [Ilana](#g_ilana) jest wściekła, ale nie może sobie pozwolić na atak, który mógłby odsłonić [elfa](#g_kajetan).
    - Z niemałym trudem, osłaniany przez [Ilanę](#g_ilana), [Kajetan](#g_kajetan) odprawia na chwilę strażniczkę, na której ciele zauważamy wytatuowany numer 1 i, nie zważając na pałętającego się magicznego smoka, zaczyna konstruować tak często używane schronienie.
    - [Ilana](#g_ilana) zauważa, że smok nie jest fizyczny - nie da się zadać mu ran, bo wszystkie ataki przechodzą jak przez powietrze. [Druidka](#g_ilana) przemienia się więc w niedźwiedzia, a do pomocy przyzywa identycznego węża, jakim była przed chwilą. Jej celem staje się rzeźba na fontannie.
    - [Niedźwiedź](#g_ilana) i wąż wspólnie niszczą rzeźbę, z której rąk wyślizguje się kamień w kształcie serca o niebieskiej poświacie. W efekcie smok dosłownie porzuca [Kajetana](#g_kajetan) i skupia całą swą furię na [Ilanie](#g_ilana) i jej gadzie. [Druidka](#g_ilana) celowo prowokuje smoka, aby dać [Kajetanowi](#g_kajetan) więcej czasu na dokończenie zaklęcia. Sama wreszcie zamienia się w węża, aby zmiażdżyć kamień, na którym smokowi tak zdaje się zależeć.
    - W ostatniej chwili, w postaci węża, ciągnąc za sobą odłupane popiersie elfki, [Ilana](#g_ilana) wpełza do powstającego właśnie bąbelka.
    - W tej samej chwili na filarze na powrót materializuje się strażniczka. Zawodzi przeraźliwie, z wyrazem przerażenia na zdeformowanej, wężowej twarzy, widząc jakich zniszczeń dokonaliśmy. Rzuca się na nas bezsilnie z pazurami, ale [Ilana](#g_ilana) ciska jej pęknięty kamień. 
    - Wężowa pani wydaje się boleć nad stratą, gdy [elf](#g_kajetan) konstruuje krąg teleportacyjny.
    - Po chwili do pokoju, z wrót innych, niż te, którymi przybyliśmy, nadciągają pozostali strażnicy - teraz dostrzegamy, że też są ponumerowani (wilk - 2, niedźwiedź - 3). Oceniają sytuację i wyglądają na zdenerwowanych. Chwilę później do pomieszczenia wkracza humanoidalna postać o żółto-fioletowej cerze. Z jej piersi wyglądają narośla przypominające twarze w spazmatycznym tiku, a między nimi maluje się tatuaż - zero. Przypomina to nieco konar [Formoriana](#p_formorian)...
    - Stwór, o którego istnieniu nie wiedzieliśmy, łapie żmiję w swe nienaturalnie długie palce i jednym ruchem przetrąca jej kark, po czym bezceremonialnie odgryza głowę, która po chwili materializuje się na jego ciele. 
    - Kreatura przygląda się naszemu schronieniu. Bada je, sprawiając, że miejscami staje się przezroczyste. Nie potrzebując ponagleń, przelatujemy przez portal otworzony przez [Kajetana](#g_kajetan), gdy potwór obraca nasze schronienie w kurz.
    - Podróż przez naprędce skrobany krąg jest bardzo nieprzyjemna. Docieramy do [Mariboru](#l_maribor) mocno poturbowani, jakby nie było nam dość ran po walce. [Ilana](#g_ilana) znów zmienia się w niedźwiedzia aby sobą ochronić [rzeźbę](#p_skovik) przed uszkodzeniem.
3. I co teraz?
    - [Mag](#g_kajetan) zauważa, że na kamieniu komunikacyjnym pojawia się masa wiadomości od [Keiry](#p_keira_metz), zupełnie jakby nie mogły do nas dotrzeć, gdy przebywaliśmy pod [górą Cremora](#l_gora_cremora). Nie mogąc za nimi nadążyć, dzwoni, rozpoczynając przydługą rozmowę:
        - [Kapituła](#r_kapitula) powinna się bardziej zainteresować stanem porzuconych ośrodków, przeklętych miejsc i im podobnych - jeśli nam udało się wejść bez większego problemu, a strażnicy wędrowali po okolicy samopas, ile czasu minie zanim "cywile" zaczną ginąć i ktoś w końcu zacznie się rozglądać?
        - [Keira](#p_keira_metz) będzie nam w stanie pomóc uratować [Skovika](#p_skovik) jeśli pomożemy [Kapitule](#r_kapitula) posprzątać bałagan w [Carreras](#l_carreras), pozostały po tym, jak spuściliśmy punkt mocy z kotwicy ([czarodziejka](#p_keira_metz) zdaje się nie wiedzieć, że to nasza robota) - coś przedostało się tam, zanim [Zangenis](#p_zangenis) zdołał na nowo umocnić miejsce mocy pod kurhanem; mamy też sprawdzić, co niedobrego dzieje się w stronę Sowich Wzgórz od miasteczka - wykryto tam działanie nekromanty, a ziemia jest czarna i jałowa
        - niestety metoda [czarodziejki](#p_keira_metz) nie jest pozbawiona wad - [Skovik](#p_skovik) może odzyskać sprawność albo wrócić jako worek mięsa, zaklęcie zwykle się udaje, ale wiele zależy od krzepy odczarowywanego
        - cytadelę [Risberg](#l_gora_cremora) próbowali wyczyścić najęci przez magów wiedźmini szkoły kota, bez powodzenia; wielu z nich poległo
        - [Keira](#p_keira_metz) jeży się na pomysł mieszania w tę sprawę [Gaetana](#p_gaetan); nie mamy pewności, ale chyba boi się, że wiedźmin szkoły kota mógłby chcieć narobić im smrodu ku pamięci poległych kamratów
        - gdy [Kajetan](#g_kajetan) wspomina o budowniczych [twierdzy](#l_gora_cremora), zdaje się, że [czarodziejka](#p_keira_metz) dopiero orientuje się, iż opowieści o [Craag An](#l_craag_an) nie były czczymi przechwałkami
    - [Mag](#g_kajetan) wysyła jeszcze jedną wiadomość, tym razem do [Ioli](#p_matka_iola), dowiedzieć się, co znalazła w archiwach. Kapłanka natknęła się na dziwny rytuał spisany przez jej poprzedniczkę, Nenneke. Wymaga on jednak aktywnego magicznie kryształu lub kamienia.
    - W międzyczasie, znużona zdaje się bezcelową paplaniną magów, [Ilana](#g_ilana) wybiera się do miasta. U wyjścia z kanałów spotyka mężczyznę łowiącego ryby, więc próbuje zepsuć mu dzień przyzywając szczupaka, który porwałby wędkę.
    - Mężczyzna jest jakiś dziwny - łapie rybę, ale zaraz ją wypuszcza i łowi dalej. [Ilana](#g_ilana) zmienia się więc w pająka i obserwuje typa z daleka.
    - W tym czasie [Kajetan](#g_kajetan) kończy swoje rozmowy i wychodzi zaczerpnąć świeżego powietrza. Rozpoznaje w rybaku [Pana Lusterko](#p_gaunter) z [Brugge](#l_m_brugge) i niemal natychmiast na niego naskakuje prawie krzycząc, aby ten się od nas odwalił.
    - Wywiązuje się rozmowa:
        - Lusterko czeka tu na konkretną rybę z palcem z pierścieniem
        - twierdzi, że to my wpadamy na niego, nie na odwrót
        - [Kajetan](#g_kajetan) wypala z pytaniem, czy potrafi uzdrowić kogoś przemienionego w kamień; w odpowiedzi słyszymy "potrafię uzdrowić waszego towarzysza" ([mag](#g_kajetan) chyba nie wspomniał o towarzyszu) i zostajemy zaproszeni na spotkanie o północy na rozstaju dróg niedaleko starego dębu Bleoberisa
    - [Ilana](#g_ilana), wciąż nieprzekonana do pomysłu spotkania, wyrusza na rekonesans do miasta gotującego się do wiosennego festynu. Spotyka [Remiego](#p_remi), zdziwionego, że widzi ją w [Mariborze](#l_maribor) tak szybko. Plotkują chwilę przy piwie.
    - [Druidka](#g_ilana) informuje półelfa, że za bestią nie ma co ganiać i o temacie lepiej zapomnieć. Pieniędzy jednak z tego nie będzie i to należy przekazać [Lyssie](#p_lyssa). Opowiada też bez zbędnych szczegółów, co spotkało ich pod górą.
    - [Remi](#p_remi) obiecuje rozpytać w okolicy o pracę w roli eskorty dla [Ilany](#g_ilana) i [Kajetana](#g_kajetan). Sam oferuje kolejną wyprawę do [Gors Velen](#l_gors_velen), jako że sam za kilka dni będzie zmierzał znów w tę stronę.
4. Dziwne spotkanie o północy
    - [Ilana](#g_ilana) wraca do nory. Za namową [Kajetana](#g_kajetan), twierdzącego, że warto sprawdzić każdą opcję, wyruszamy na spotkanie.
    - Rozmowa brzmi prawie jak z bajki o diable. Na Bleoberisie wiszą zwłoki, nie całkiem martwe i łypiące w naszą stronę. Zwłoki trzymają w martwych dłoniach dwa równie nieżywe kruki.
    - Dziwna postać uzdrowi [Skovika](#p_skovik) jeśli któreś z nas zobowiąże się wypełnić zemstę [Lloyda](#p_lloyd), który będzie powracał, aż nie zazna zemsty, co nie może mu się udać, jako że nie my jesteśmy winni śmierci jego żony i córki, a z czego upiór nie zdaje sobie sprawy. 
    - [Kajetan](#g_kajetan) absolutnie odmawia, [Ilana](#g_ilana) jednak podaje rękę nieznajomemu, który po chwili znika w kałuży, w której dotychczas stał.

##### [Sesja 76](#sesja-076) [Sesja 78](#sesja-078)