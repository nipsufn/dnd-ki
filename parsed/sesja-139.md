### Sesja 139
##### [Sesja 138](#sesja-138) [Sesja 140](#sesja-140)
1. Ostatnie przygotowania
   - [Chida](#p_chida) wybiera się za miasto znaleźć odpowiednie miejsce na zasadzkę na bestię.
   - [Ivar](#p_ivar) wykonuje ostatnie poprawki w swojej zbroi. Prosi [druidkę](#g_ilana) o odebranie z apteki lekarstwa dla [Chidy](#p_chida).
   - [Ilana](#g_ilana) z [Kristoffem](#p_kristoff) wybierają się na zakupy:
     - rezygnują z przydrogawej owieczki, ale kupują płótno (tylko trochę tańsze od rogacizny), którym będziemy prowokować jaszczura
     - odbierają też leki dla [Zerrikanki](#p_chida) od lokalnego doktora - tego samego, co ją leczył, a za uchem którego [Ilana](#g_ilana) zauważa tatuaż jaszczurki identyczny jak u [Mirny](#p_mirna)
     - to ten starszy jegomość, odziany w czerń, przyglądał nam się wczorajszego wieczora, gdy aportowaliśmy się nad wodą
     - druidka usiłuje uregulować rachunek, ale zostaje zbyta "tajemnicą lekarską"
     - zagajony [Kristoff](#p_kristoff) opowiada o tym, jak [Lugos](#p_lugos) Szalony, ojciec [Skovika](#p_skovik), sprowadził Czarnych na Wyspy, co skończyło się śmiercią Cracha an Craite, ojca [Cerys](#p_cerys) i ówczesnego jarla [Skellige](#l_wyspy_skellige)
   - [Kajetan](#g_kajetan) telefonuje do [Kapituły](#r_kapitula). Wstawia się za wykopaliskami bakalarza u [Mardina](#p_mardin), który obiecuje przekazać prośbę dalej. Elf spędza też chwilę z [Mirną](#p_mirna) oraz przyzwyczaja się do nowego kawałka elfiego kryształu.
   - Spotykamy się kupą w kuźni, gdzie [Ilana](#g_ilana), nie szczędząc uszczypliwości, pomaga [Ivarowi](#p_ivar) zakutać się w nową blachę. [Drummond](#p_drummond) jest szczególnie dumny z tarczy, którą także sam zrobił.
2. Na ~~smoka~~ [raraszka](#b_raraszek)!
   - [Chida](#p_chida) prowadzi nas na korzystnie ulokowaną polankę, którą wybadała na zwiadzie - ledwo 2 godziny drogi od miasta.
   - [Ilana](#g_ilana) ściąga bestię z pomocą przyzwanych ptaków z okolic [góry Kremora](#l_gora_cremora). [Raraszek](#b_raraszek) początkowo daje się zwabić, ale dotarłszy na polanę, chyba zwęszył podstęp. Nie zastanawiając się długo, obie kobiety dokładają wszelkich starań, by sprowokować "smoka" do ataku - [Chida](#p_chida), zza bezpiecznej osłony drzew, szyjąc doń z łuku i [Ilana](#g_ilana), stojąca w otwartym polu, wyzywająca jego antenatów do 3 pokoleń wstecz.
   - Sztuczka się udaje, w skutek czego [druidka](#g_ilana) ma okazję na własnej skórze przekonać się, że bestia w rzeczy samej potrafi zionąć ogniem. Zmienia się więc w niedźwiedzia i rzuca [raraszkowi](#b_raraszek) wyzwanie. Osłaniani przez [Kristoffa](#p_kristoff) i [Ivara](#p_ivar), dobieramy się latającej nad nami gadzinie do skóry. [Elf](#g_kajetan) próbuje na różne sposoby uziemić pokrakę, bezskutecznie.
   - Widocznie sfatygowana bestia, nie przyzwyczajona do zbierania cięgów, próbuje uciekać. [Kajetanowi](#g_kajetan) w ostatniej chwili udaje się przykuć potwora do ziemi, jednak oznacza to, że musimy biec przez las do miejsca, w którym [raraszek](#b_raraszek) wylądował.
   - Miś, chcąc upewnić się, że ta paskuda już nam nie odleci, zmienia się w gigantycznego węża i oplata smokoida. Kilkoma celnymi strzałami [Chida](#p_chida) dobija szamoczącego się [raraszka](#b_raraszek).
   - Z pomocą [Kristoffa](#p_kristoff) [druidka](#g_ilana) zabiera ze zwłok krew, kilka piór, kły i pazury. Odcinamy też łeb, którą zawijamy we w sumie niepotrzebny, przepłacony kawał krzykliwego materiału i wyruszamy z powrotem do [Burdoff](#l_burdoff).
3. Nagrody, przygody i w drogę
   - Grododzierżca [Landosz](#p_landosz), którego mieliśmy już okazję poznać, początkowo kręci nosem, gdy targujemy się o trofeum. Na dźwięk nazwiska baronowej z Zavady bardzo szybko zgadza się wypłacić nam w zamian za dwa pióra na dowód sprawy 300 sztuk złota za pozbycie się potwora.
   - Widzimy jak zaraz po naszym wyjściu z domu grododzierżcy wybiega posłaniec i pędzi co sił - do [Gors Velen](#l_gors_velen)? Do Zavady? [Kajetan](#g_kajetan) na ten widok chce od razu przenieść się na [Thanedd](#l_wyspa_thanedd), odebrać na mieście nagrodę, nim coś nam pokrzyżuje plany. [Ilana](#g_ilana), mająca na względzie resztę drużyny, zarządza: idziemy opić sukces do [Baby Wodnej](#l_baba_wodna).
   - W drodze do karczmy do [Kajetana](#g_kajetan) próbuje dokuśtykać żebrak - ex-łowca czarownic. Omijamy go szerokim łukiem - [Kajetan](#g_kajetan) opiera się pokusie zamienienia go w pstrąga i wrzucenia do rzeki, nie chcąc powodować kolejnej sceny.
   - W drzwiach karczmy słyszymy, jak kloszard kłóci się ze strażnikami, a po chwili naszych uszu dociera okrzyk ranionego służbisty. [Ilana](#g_ilana) bez zwłoki rusza mu na pomoc. Ranny został ugodzony ostrzem z [dwimerytowego](#r_dwimeryt) kryształu, który zdaje się rozrastać w ranie. Na miejscu szybko pojawia się doktor, który przejmuje od dziewczyny opiekę nad rannym.
   - Spędzamy popołudnie w karczmie. Jak się okazuje, okaz, który upolowaliśmy to dość spory samiec. [Chida](#p_chida) opowiada, że chce wrócić do jaskini, w której gniazdował [raraszek](#b_raraszek) - załatwić jego partnerkę, jeśli takową miał oraz pochować szczątki [Ebby](#p_ebba).
   - Proponujemy [Ivarowi](#p_ivar) i Zerrikance wizytę w Niedźwiedzicach na [Velen](#r_velen). Zdają się nie mieć nic naprzeciw.
   - Przy piwie [Ilana](#g_ilana) pyta [Ivara](#p_ivar) o przygodę z księżniczką, za którą to ścigają go listami gończymi w [Kerack](#l_kerack):
      - patrolował obrzeża lasu, gdzie rozzuchwaliły się ostatnio [skolopendry](#b_stonoga) lub inne wije
      - wyratował z opresji przejeżdżającą tamtędy jakąś smarkatą szlachciankę z [Cidaris](#l_cidaris)
      - dziewczyna podarowała mu jedną ze swoich wstążek, którą trzyma na pamiątkę w swojej chacie w [Wiosce](#l_wioska)
      - czerwony jak burak zarzeka się, że do niczego nie doszło - dziewczyna to ledwie wyrostek
   - Popiwszy i pośmiawszy się, rozchodzimy się do siebie. Na odchodne [Ilana](#g_ilana) wypłaca z góry część należną [Ivarowi](#p_ivar) i Zerrikance. [Chida](#p_chida) prosi jednak, by część swojej nagrody otrzymać w piórach.
   - W drodze do naszego ulubionego zaułka widzimy, jak strażnicy miejscy próbują wyłowić zwłoki żebraka, które sami zrzucili do wody zaraz po ataku.
   - [Ilana](#g_ilana) zamawia u [Kristoffa](#p_kristoff) kolejną porcję mazidła na poparzenia. Miast tylko siedzieć i czekać, trochę asystuje w kręceniu leku. Prosi także o pomoc w zaaplikowaniu, o ile wyspiarz nie ma wstrętu po tym, co dziś zobaczył. Na prośbę młodzieńca, opowiada znów co nieco o sobie.
   - Kolejnego ranka zauważamy krzątających się strażników jakby kogoś szukali, jednak nie przejmujemy się tym zbytnio chcąc czym prędzej ruszać w dalszą drogę. Tym razem bez wybojów, nieco okrężną drogą, teleportujemy się z [Kristoffem](#p_kristoff) z powrotem do [Gors Velen](#l_gors_velen), odebrać główną nagrodę.
   - W mieście portowym uśmiecha się do nas łut szczęścia - Łowczy Królewski jest akurat w mieście i może potwierdzić wypełnienie zlecenia oraz wypłacić nagrodę.
   - Gdy czekamy na oficjela, [Kajetan](#g_kajetan) decyduje się wypytać jeszcze [Ivara](#p_ivar) o kręcących się strażników. Zastaje go siedzącego przy piwie w trakcie rozmowy ze starszym mundurowym. Okazuje się, że szukali właśnie nas, by usłyszeć naszą wersję zdarzeń poprzedniego wieczora. [Kajetan](#g_kajetan) opowiada, co zaszło, zachowując dla siebie zajścia z żebrakiem, do jakich dochodziło podczas poprzednich wizyt w [Burdoff](#l_burdoff). Mądrze nie wspomina też nic o [dwimerycie](#r_dwimeryt).
   - [Czarodziej](#g_kajetan), niefortunnie chwytając kamyk, którego zaczął używać, na chwilę traci kontakt z rzeczywistością. Widzi rozszerzoną wersję wizji, której doświadczył, gdy dotknął napisu na obelisku w [Mayenie](#l_mayena).
   - W tym czasie [Ilana](#g_ilana) robi szybkie zakupy - uzupełnia zapas przyodziewy, która ostatnio często kończy w ogniu. Gdy wraca, zastaje [Kajetana](#g_kajetan) pogrążonego w zamyśleniu i [Kristoffa](#p_kristoff) jak gdyby nigdy nic rozmawiającego z Łowczym. To [Feliks](#p_feliks), którego poznaliśmy w [Wyzimie](#l_wyzima) przy okazji sprawy z [kikimorami](#b_kikimora). Po krótkiej wymianie uprzejmości wypłaca nam pełną kwotę nagrody, to jest 1500 sztuk złota.
   - [Kajetanowi](#g_kajetan) spieszno na [Thanedd](#l_wyspa_thanedd), porozmawiać z [Mardinem](#p_mardin). Uzgadniamy, że zabawimy tutaj do czasu, aż [Ivar](#p_ivar) nie poinformuje nas jak poszło im w jaskini, czyli jakieś 2 dni, a potem, okrężną drogą przez [Kerack](#l_kerack), zawitamy do [Wioski](#l_wioska) w sam raz na [Velen](#r_velen).
   - Pozostała dwójka znów rusza na miasto. [Druidka](#g_ilana) dość głośno żywi nadzieję, że tym razem nie spotkają [Reah](#p_reah)'i, nie będąc pewną, czy po raz drugi uda jej się wyperswadować dudziarce uwodzenie [rudego wyspiarza](#p_kristoff). Połechtany młodzian dopytuje, czy będą się o niego bić, ale [Ilana](#g_ilana) wyprowadza go z błędu, przebąkując o poprzedniej "licytacji" z niedoszłą przyrzeczoną.

##### [Sesja 138](#sesja-138) [Sesja 140](#sesja-140)
