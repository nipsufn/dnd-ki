### Sesja 120
##### [Sesja 119](#sesja-119) [Sesja 121](#sesja-121)
1. Moment wytchnienia
    - Przy śniadaniu omawiamy dalszy plan działania. Mając na uwadze palące nas zadania, ale i własną kondycję i zdrowie, spędzamy w sumie dwa dni na aktywnym odpoczynku. [Kajetan](#g_kajetan) relacjonuje wieczorną rozmowę z [Mirną](#p_mirna). przekazując tym samym rewelacje na temat [Skovika](#p_skovik).
    - Po śniadaniu [Ilana](#g_ilana) odwiedza [Mardina](#p_mardin), by wycenić łup z wyprawy do [Kaer Seren](#l_kaer_seren): topór pochlapany niebieską posoką i miecz spod bramy. Mag oferuje 700GP za miecz, który jego zdaniem nie powinien trafić w ręce byle kmiotka, jeśli sprzedany na mieście. Topór natomiast wystarczy wyczyścić i może ucieszyć jakiegoś drwala.
    - [Kajetan](#g_kajetan) odwiedza [Margaritę](#p_margarita). Przypomniawszy sobie o kwestii [Elizy](#p_eliza), dzieli się z [rektorką](#p_margarita) [Aretuzy](#l_aretuza) swoim pomysłem o relokacji [krawcowej](#p_eliza) z [Ellander](#l_ellander) do [Gors Velen](#l_gors_velen), by ułatwić jej kontakt z [Darią](#p_daria). Rita nie podziela jego entuzjazmu i dość rzeczowo tłumaczy, dlaczego jej zdaniem to zły pomysł, a także jak na ogół wyglądają relacje uczennic z krewnymi, gdy już trafią do [szkoły na wyspie](#l_aretuza).
    - Korzystając z chwili wytchnienia, [elf](#g_kajetan) nadrabia zaległości i porządkuje swoją księgę zaklęć, dopisując te, które wypraktykował niedawno.
    - Przy obiedzie znów odbywamy rozmowę o tym, jak minął nam dzień. [Ilana](#g_ilana) waha się, co zrobić z mieczem. [Kajetan](#g_kajetan) natomiast wspomina o sprawie [Elizy](#p_eliza) i rozmowie z [Margaritą](#p_margarita). [Ilana](#g_ilana) podziela punkt widzenia [czarodziejki](#p_margarita) i również odradza [Kajetanowi](#g_kajetan) proponowanie [krawcowej](#p_eliza) przeprowadzki. Niemniej, jeśli zajdzie taka potrzeba, ofiaruje swoją część złota na pokrycie kosztów formalności.
    - Późnym popołudniem [Kajetan](#g_kajetan) próbuje skontaktować się z [Elizą](#p_eliza). Zastaje ją podczas plotek z koleżankami w parku, więc ulatnia się niezauważony i ponawia próbę wieczorem. [Krawcowa](#p_eliza) jest trochę zaskoczona, ale wdzięczna za przekazane wieści i obiecuje nie nadużywać gościnności magów.
    - Nazajutrz, za radą [Kajetana](#g_kajetan), [Ilana](#g_ilana) nadaje telegram do domu aukcyjnego braci Borsody w [Oxenfurcie](#l_oxenfurt) z prośbą o wycenę miecza.
    - Później, podczas odwiedzin u [Zavista](#p_zavist) [druidka](#g_ilana) dowiaduje się więcej o [goecji](#r_goecja) w rozmowie z magiem:
        - jednym z powodów "zakazania" przez [Kapitułę](#r_kapitula) jest brak wiedzy - znał ją tylko jej odkrywca, [Ortolan](#p_ortolan), i mała grupa wybranych przez niego uczniów
        - dziewczyna opowiada, dlaczego myśli, że ta mało spotykana sztuka magiczna może mieć związek z jej przeszłością
        - [goecja](#r_goecja) jest "aktywnie tłumiona"
        - obecnie, o ile wiadomo, żyje trzech magów, z którymi [Ortolan](#p_ortolan) podzielił się jakimikolwiek informacjami o swoich odkryciach:
            - [Zangenis](#p_zangenis), specjalista magii przyzwania
            - [Zavist](#p_zavist), mistrz zaklęć ochronnych
            - [Stregobor](#p_stregobor), obecnie dziwak od iluzji, dawniej - tytan klątw; ponoć fiasko na [Risbergu](#l_gora_cremora) zmusiło go do zmiany specjalizacji
    - Po dwóch dniach spędzonych na odpoczynku i regeneracji sił idziemy do [Mardina](#p_mardin) po świeże wieści:
        - [Yennefer](#p_yennefer) wyruszyła za wiedźminami do [Est Tayiar](#l_est_tayiar), jako że coraz trudniej było z nimi porozumiewać się środkami magicznymi
        - [Istredd](#p_istredd) bada jedno z miejsc mocy, w [Tuzli](#l_tuzla), stolicy Księstwa [Angren](#l_angren), obecnie lenna [Nilfgaardzkiego](#l_nilfgaard)
    - [Kajetan](#g_kajetan) kontaktuje się z [Istreddem](#p_istredd):
        - punkt mocy znajduje się na bagnach [Ysgith](#l_ysgith), w [Caed Dhu](#l_caed_dhu) (Czarnym Gaju), dawniej letniej siedzibie okolicznych druidów
        - ostatnio na bagnach pojawiają się dziwne twory (wielkie węże, ropuchy i pająki), ktoś smaruje ludziom na chatach napisy w nieznanych językach
        - plotki niosą, że jacyś czarodzieje prowadzili na bagnach wykopaliska, po których zaczęły się problemy
        - mag planuje nająć przebywającego w okolicy wiedźmina jako ochroniarza na czas wypadu-zwiadu do kniei
2. Na zwiad do [Lentinusa](#p_lentinus)
    - Trzeciego dnia rano sposobimy się do wyprawy na bagna. Przy okazji uzupełniania zapasów [Ilana](#g_ilana) kupuje także małą paczuszkę łakoci dla [Lentinusa](#p_lentinus).
    - Pod naciskiem [Ilany](#g_ilana) wyruszamy do [Wyzimy](#l_wyzima) konno, na wypożyczonych wierzchowcach. Dalej na bagna płyniemy łódką. Transportujący nas rybak mamrocze pod nosem, że nikt z podróżujących w tę okolicę zwykle nie wraca. Wspomina o grupie [Łowców](#r_lowca), która niedawno się tam udała.
    - Słońce chyli się już ku zachodowi, więc rozbijamy obóz. [Kajetan](#g_kajetan) kształtuje swoją wieżę na podobieństwo rozpadającej się chatki pustelnika. Noc przebiega spokojnie, jednak nad ranem wokół naszego obozu zauważamy sporo śladów wodnych humanoidów.
    - Ruszamy naprzód. Bagna zmieniły się nieco od naszej ostatniej wizyty, trochę błądzimy, nim trafiamy do jamy [starego druida](#p_lentinus). Po drodze natykamy się na ślady obozowiska, gdzie atakuje nas przerośnięta pijawka. [Kajetan](#g_kajetan) testuje swój nowy popisowy numer i zmienia bloedzuigera w żółwia wodnego. [Druidka](#g_ilana) ciska nim najdalej, jak potrafi.
    - Już bez dalszych nieprzygód trafiamy pod znajome drzewo, z którego wita nas jakby równie znajoma ruda wiwerna, choć zdecydowanie bardziej wyrośnięta. [Ilana](#g_ilana) próbuje porozumieć się z Dianą i ku swojemu zaskoczeniu, udaje jej się. Zapytana o cyrk w [Gors Velen](#l_gors_velen), gadzina zaprzecza, by była w tej okolicy.
    - Słysząc głosy z nory wyłania się [Lentinus](#p_lentinus). Zaprasza nas do środka na herbatę i chwali się, że ma gościa - Diana "uratowała" komuś życie ([Ilana](#g_ilana), rozmawiając z bestią, dowiaduje się, że to raczej stary wariat odebrał jej obiad).
    - Staruszka niedawno odwiedziły jakieś chłopaki, krasnolud też dalej przychodzi.
    - Rannym gościem okazuje się być [Kasimir](#g_kasimir), kompletnie otumaniony wywarami [Lentinusa](#p_lentinus). [Ilana](#g_ilana) próbuje go oprzytomnić, z połowicznym skutkiem. Ocknąwszy się z maligny, z mętnym wzrokiem opowiada, co mu ślina na język przyniosła:
        - trzymał fort ([Ellander](#l_ellander)) dla [Lorda Myrtona](#p_lord_myrton)
        - na wezwanie samej królowej [Addy](#p_adda), księżna [Alicja](#p_alicja_harevard), żona [Myrtona](#p_lord_myrton), oddelegowała ambitnego żołdaka razem z oddziałem ludzi, by zbadać dlaczego na wyzimskich bagnach znów giną ludzie
        - dotarli do jaskini z punktem mocy i archesporem
        - chwast rozrósł się o kolce, na których akuratnie dogorywali sobie nabici ludzie
        - gdy [Łowcy](#r_lowca) próbowali spalić chwast, spotkali swój los w jaskini archespora; [Kasimir](#g_kasimir) cudem przeżył, nadziany kilkoma cierniami, stracił jednak u wylotu jaskini swój plecak, w którym były [dwimerytowe](#r_dwimeryt) petardy
        - jego przebici przez wielkie kolce kamraci zdawali się wracać z zaświatów, by z nich zejść i walczyć w obronie upiornej rośliny
        - w miarę jak Łowca trzeźwieje, mimo ran i słabości nalega, by wrócić do jaskini i "dokończyć robotę"
    - Z ran wygląda, że [Kasimir](#g_kasimir) został poturbowany około dwa tygodnie temu. Nie jest w stanie wstać i prawie traci przytomność na widok Diany wyglądającej ciekawsko zza węgła. Mimo to upiera się, by w trójkę iść dokończyć to, czego nie udało mu się dokonać z oddziałem [Łowców](#r_lowca). Nieprędko, lecz skutecznie [Ilana](#g_ilana) sprowadza go na ziemię i gasi zapalczywy stupor.
    - [Lentinus](#p_lentinus) opowiada o archesporze jako roślinie wyrosłej z serca człowieka z ziarnem nienawiści. Robi to jednak z zamglonym wzrokiem i jakby wierszem.
    - Zapytany, darowuje nam trutkę, którą przygotował na bazie kłączy, które ostatnio u niego zostawiliśmy. By zadziałał skutecznie, specyfik należy dostarczyć do serca rośliny.
3. Narada
    - Gdy [Ilana](#g_ilana) magluje [Kasimira](#g_kasimir), łączy się z nami [Istredd](#p_istredd):
        - w [Caed Dhu](#l_caed_dhu) osiadł jakiś druid
        - osobnik zaczął budować kult, znalazłszy posłuszników wśród grasujących złodziejaszków
        - terroryzują mieszkańców [Ysgith](#l_ysgith), strasząc śmiercią, jeśli nie odejdą lub nie wstąpią w ich szeregi
        - mają ogolone głowy, zasłaniają połowę twarzy błotem i korą
        - [mag](#p_istredd) wysłał wiadomość, w nadziei na widzenie z tajemniczą postacią z Czarnego Lasu
        - wiedźmin szkoły kota, który pracował w okolicy (z opisu być może [Gaetan](#p_gaetan)) twierdzi, że to Borowy ([Ilana](#g_ilana) mówi że to taki Leszy, tylko niedobry), z którym nie ma co pertraktować

##### [Sesja 119](#sesja-119) [Sesja 121](#sesja-121)