### Sesja 83
##### [Sesja 82](#sesja-082) [Sesja 84](#sesja-084)
1. Powrót paladyna
    - Nad ranem do wioski przybywa [Ivar](#p_ivar). Jego jeleń ma krucze skrzydła. Młodzian nie jest do końca zadowolony z nieco butnego wezwania [Ilany](#g_ilana). Przyjmuje jednak wyjaśnienie, że to [Kajetan](#g_kajetan) - jak zwykle - plótł w wiadomości co mu ślina na język przyniesie, bez głębszego zastanowienia.
    - [Młoda druidka](#g_ilana) prosi o pomoc z [Formorianem](#p_formorian). Zanim jednak [wyspiarz](#p_ivar) zdąży wypytać o szczegóły, zmuszony jest wysłuchać tyrady na temat jego współpracy z [Eithne](#p_eithne).
    - Prawie, że kłócąc się z [Ilaną](#g_ilana), opowiada:
        - [Craag An](#l_craag_an) to zatrzymana w czasie kopia [Duen Canell](#l_duen_canell)
        - cokolwiek ginie po jednej stronie kopuły, umiera także po drugiej i vice versa
        - dwa drzewa będące centrum miasta powodują paradoks, efektem którego są nienaturalne bestie wciąż pojawiające się w [lesie](#l_brokilon)
        - [Eithne](#p_eithne) chce zniszczyć [Craag An](#l_craag_an) by ustabilizować swoją stolicę, a [Ivar](#p_ivar) decyduje się jej pomagać, ponieważ to jedyny sposób, w jaki jego zdaniem można rozwiązać patową sytuację, w jakiej od wieków trwa [Brokilon](#l_brokilon)
        - młodzian próbował nawiązać kontakt ze swoim patronem, [Galawainem](#p_galawain), bezskutecznie
    - Spotykamy się wszyscy na śniadaniu. [Finarrin](#p_druid_finarrin) trafnie zauważa, że [Ivarowi](#p_ivar) wyostrzył się nieco dowcip, młodzian stał sie też bardziej butny odkąd zadaje się ze [starą driadą](#p_eithne). Następuje ciąg dalszy sprzeczki z [Ilaną](#g_ilana), którą kończy odejście poirytowanej [druidki](#g_ilana) od stołu.
    - Na "spacerze" [Ilanę](#g_ilana) dogania [Skovik](#p_skovik), rozumiejąc doskonale z autopsji przyczyny nerwów [dziewczyny](#g_ilana). Dwójka rozmawia chwilę o [Ivarze](#p_ivar). 
    - [Ilana](#g_ilana) wyciąga rękę na zgodę i przeprasza [Ivara](#p_ivar) za wtrącanie się w jego decyzje. Tłumaczenie, że to z troski o niego i poczucia winy za wpakowanie go w tę kabałę na pierwszym miejscu zostaje zaakceptowane. Ostatecznie [młody Drummond](#p_ivar) zgadza się pomóc i zabiera się za naprawę swojego podniszczonego rynsztunku.
2. Plany
    - [Kajetan](#g_kajetan) zaszywa się w chatce [Mirny](#p_mirna) aby magicznym rytuałem przywołać swojego skrzydlatego chowańca. Zainhalowany kadzidłem zanosi się kaszlem, w skutek czego wykasłuje trochę [dwimerytu](#r_dwimeryt).
    - [Ilana](#g_ilana) dzieli się z [Kajetanem](#g_kajetan) swoim planem. Chce spróbować zwabić [Lloyda](#p_lloyd) i podszywając się pod jego żonę przekonać upiora, że to nie my jesteśmy jego wrogiem, a [Formorian](#p_formorian), który na nim żeruje.
    - [Kajetan](#g_kajetan) rozmawia z [Verenestrą](#p_verenestra), a raczej jej nowym wcieleniem. Dowiaduje się, że [Formorian](#p_formorian) jest jak jemioła - nie zabija swojego nosiciela, który z resztą nosi w sobie coś, co bestię przyciąga.
    - [Ilana](#g_ilana) kontaktuje się z [Keirą](#p_keira_metz). Czarodziejka jest zajęta konfliktem w [Aedirn](#l_aedirn). Tłumaczy, że [Formoriana](#p_formorian) najłatwiej będzie przyzwać destabilizując na powrót punkt mocy pod [Carreras](#l_carreras) wraz z kilkoma innymi, okolicznymi. Poleca szukać pomocy u [Zangenisa](#p_zangenis).
    - Próbujemy skontaktować się z [Larsem](#p_lars). Mag-renegat jest w posiadaniu przedmiotu, który mógłby nam pomóc w teatrzyku dla [Lloyda](#p_lloyd), ale przebywa gdzieś daleko i nie ma zamiaru się fatygować.
    - [Kajetan](#g_kajetan) zaprasza więc do wioski [Zangenisa](#p_zangenis) - konfratra, który jego zdaniem będzie skłonny pomóc mniej interesownie, niż pozostali magowie.
    - [Stucco Zangenis](#p_zangenis) przybywa do wioski:
        - jest nieco rozbawiony "rustykalnym" otoczeniem
        - bez względu na motywację zdaje się być mile zaskoczony, że zamierzamy posprzątać bałagan po sobie
        - propozycje [Keiry](#p_keira_metz) co do sposobu sprowadzenia naszego wroga na tą płaszczyznę określa jako "mało finezyjne", sprawia jednak wrażenie jakby miał na myśli "prostackie"
        - przekazuje nam artefakt, serce wykute w czarnym kamieniu, które powinno pozwolić nam przyzwać [Formoriana](#p_formorian) w [Medownej](#l_medowna) albo miejscu, z którego go odprawiliśmy ostatnim razem
        - zdradza zaciekawionemu [Kajetanowi](#g_kajetan), że stabilizuje swoją skrzynię Leomunda wprowadzając do formuły zaklęcia rekurencję
3. Przedstawienie
    - [Elf](#g_kajetan) z pomocą swojego chowańca zauważa dziwnego, samotnego konnego jadącego w stronę lasu od [Brugge](#l_m_brugge). Domyśla się, że to [Lloyd](#p_lloyd).
    - Jeździec zatrzymuje się na skraju rzeki, jakby koń nie chciał dalej ruszyć. Dowiadujemy się, że to [Eithne](#p_eithne) i [Galawain](#p_galawain) wzmocnili barierę wokół lasu, która zabrania nieżywym wstępu.
    - Nie mitrężąc, [Ilana](#g_ilana) wyrusza na skraj puszczy, nie tak daleko z resztą od [Medownej](#l_medowna). [Finarrin](#p_druid_finarrin) pomaga jej otwierając przejście w drzewie.
    - [Druidka](#g_ilana) przybiera postać żony [upiora](#p_lloyd) i, bardzo po elfiemu, używając półprawd i niedopowiedzeń, przekonuje go, że to [Formorian](#p_formorian), któremu teraz pomaga, zabił jego rodzinę.
    - [Lloyd](#p_lloyd) zabija ciało, które kontroluje, zmuszając tym samym [Formoriana](#p_formorian) do przeniknięcia do naszej płaszczyzny. [Ilana](#g_ilana) obserwuje jak z resztek ciała i martwego teraz konia wyrastają korzenie i konar drzewa, pojawiają się jego gałęzie z wisielcami - zdaje się wszystkimi ofiarami potwora.
4. Bitka
    - [Kajetan](#g_kajetan) przygląda się cały czas za pośrednictwem przyzwanej sowy i zdaje relację [Finarrinowi](#p_druid_finarrin) i Drummondom. Przerywa obserwację chcąc zarządzić wymarsz, tylko po to, by zauważyć wyspiarzy gotujących się do walki.
    - [Finarrin](#p_druid_finarrin) wysyła trójkę na miejsce za pośrednictwem drzew. Na miejscu zastają [Ilanę](#g_ilana), dalej w postaci żony [Lloyda](#p_lloyd), szyjącą do drzewa z płonących strzał.
    - Drzewo niewiele robi sobie ze strzał, jednak podobnie jak wcześniej [Lloyd](#p_lloyd), nie jest w stanie przekroczyć rzeki. Próbuje uciec przed nadciągającymi posiłkami, ale [Kajetan](#g_kajetan) używa telekinezy do pochwycenia drzewa i przygwożdżenia go do bariery. 
    - Bariera pali [Formoriana](#p_formorian) i jego marionetki żywcem. [Ivar](#p_ivar) rąbie bezlitośnie swoim toporem z każdym ciosem poszerzając bruzdę w drzewie. [Skovik](#p_skovik), rozzłoszczony nie na żarty, miota się spętany przez gałęzie [Formoriana](#p_formorian). [Ilana](#g_ilana), przemieniona w niedźwiedzia, strąca marionetki z gałęzi drzewa.
    - Wspólnymi siłami, po raz kolejny unieszkodliwiamy [Formoriana](#p_formorian), tym razem już chyba na dobre.
    - Po walce odwiedza nas [Lusterko](#p_gaunter). Jakby nieco sarkastycznie gratuluje sprytu i oznajmia, że kontrakt został wypełniony. Wyrywa z bezgłowego ciała czarne serce i na naszych oczach zamienia je w kamień, który niemal natychmiast rozsypuje się w pył.
    - [Kajetan](#g_kajetan) przygląda się chwilę szabli, którą to upiór dokonał swego żywota, ale po krótkim namyśle ciska ją do rzeki.
    - Umęczeni walką, pobrużdżeni, myślimy nad rozbiciem obozu na noc, aby rano ruszyć na powrót do wioski, obwieścić dobrą nowinę.

##### [Sesja 82](#sesja-082) [Sesja 84](#sesja-084)