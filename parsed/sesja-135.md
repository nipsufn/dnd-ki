### Sesja 135
##### [Sesja 134](#sesja-134) [Sesja 136](#sesja-136)
1. Bilans strat
    - Za przyzwoleniem [Morgana](#p_morgan) nieprzytomny, wciąż rozpalony [wyspiarz](#p_kristoff) zostaje odstawiony do łóżka w jednym z wolnych pokoi.
    - Pracownicy i patroni karczmy, nie pojmując, co naprawdę się wydarzyło, ozłacają podziękowaniami skonsternowanego [Finarrina](#p_druid_finarrin). W sposobnej chwili opowiadamy, co zaszło w lesie: [Kajetan](#g_kajetan) - przed, a [Ilana](#g_ilana) - po jego przybyciu. Jak się okazuje, druid nie miał pojęcia o "talencie" goszczącego u niego młodzieńca.
    - [Ilana](#g_ilana) idzie zająć się naszym nowym kolegą [druidem](#p_kristoff), gdy w tym czasie [Kajetan](#g_kajetan), częściowo na prośbę druidki, przysiada na ławce pod karczmą i materializuje swojego wodnego sobowtóra w okolicy [Lukrecji](#p_lukrecja_schattenwort). W budynku przypominającym ciemny barak, gnomkę opatruje jakaś ciemnowłosa półelfka. Na widok elfa zasłania ranną własnym ciałem, dobywa sztyletu i woła po pomoc.
    - Po chwili do pomieszczenia wbiega dwóch wojaków - zabandażowany [Dusek](#p_dusek) oraz kobieta o krótkich, słomkowych włosach, z przepaską na jednym oku, przykrywającą część dłuższej blizny. Początkowo wzięty za wiewiórczego skrytobójcę (???), wyjaśniając skąd się wziął i za poręczeniem [Duska](#p_dusek), [Kajetan](#g_kajetan) rozładowuje sytuację.
    - [Czarodziej](#g_kajetan) dowiaduje się, że ma przyjemność rozmawiać z członkami specjalnej jednostki wojska temerskiego, Niebieskimi Pasami.
    - Kobieta poluje na komando [Yaevinna](#p_yaevinn). Jest skłonna zapłacić za odnalezienie jego kryjówki. Na odchodne przedstawia się jako komendantka [Ves](#p_ves).
    - Druidka dogląda [Kristoffa](#p_kristoff). Nadal gorączkuje, ale budzi się na chwilę i zrywa do okna. Z jego oczu niczym rozżarzone węgle, idą iskry, a całe ciało goreje, aż powietrze wokół zaczyna falować. Młodzian "wyładowuje" resztki żywiołu w powietrze, mało nie podpalając budynku i znów się osuwa, ale tym razem spokojniejszy i chłodniejszy. [Ilana](#g_ilana) odstawia go do łóżka, chrapiącego jak po porządnej popijawie.
    - Zauważamy, że zjechało się sporo nowych gości, z łopatami i pustymi wozami. Są trochę zaskoczeni i jakby rozczarowani, że karczma nadal stoi.
2. Wszystkie karty na stół
    - Zapytany [Morgan](#p_morgan) opowiada, że w [Mayenie](#l_mayena) [Temerczycy](#l_temeria) konstruują fort. Uznano, że to dobry punkt obronny, który już kilkakrotnie zwrócił uwagę Czarnych. Budowę nadzorują Niebieskie Pasy, a studenci z [Oxenfurtu](#l_oxenfurt) pracują, by zachować artefakty i historię miasta, nim przebudowa zniszczy ślady przeszłości.
    - [Kajetan](#g_kajetan) rozmawia z [Yaevinnem](#p_yaevinn) celem potwierdzenia spotkania w [Cleves](#l_cleves). Elfy siedzą wokół ogniska przy jakiejś skarpie, opatrują siebie i zawodzącego [sowiołaka](#b_sowiolak).
    - Przy okazji czarodziej dowiaduje się, że [Morgan](#p_morgan) był niegdyś havekarem, ale stał się chciwy i zaczął handlować własnością Wiewiórek, w tym czymś należącym do [Karoll](#p_karoll). Gdy ta zgłosiła się po swoją "zgubę", poszczuł ją i przepędził (zdaje się ma na myśli pomną utarczkę z naszym udziałem). [Yaevinn](#p_yaevinn) obiecuje dać mu spokój, jeśli tylko odda, co zabrał.
    - [Elf](#g_kajetan) dzieli się z [Ilaną](#g_ilana) rewelacjami Wiewiórki. Idziemy więc szczerze rozmówić się z krasnoludem. Guus zaprasza nas do kantorka i częstuje kolejką. Niechętnie przyznaje, że waśń z Wiewiórkami jest sprzed naszej wizyty, a więc potwierdza wersję [Yaevinna](#p_yaevinn).
    - Karczmarz opowiada też, że to nie on najął wiedźmina - zaledwie nie chciał nas więcej widzieć w karczmie. O zlecenie na zmiennokształtną, nawiasem za psie pieniądze, prosił sam [wiedźmin](#p_gaetan), zoczywszy wielce udatny plakat w galerii (nie)sław.
    - Po tych rewelacjach [Ilana](#g_ilana) wychodzi poirytowana nie na żarty.
    - [Kajetan](#g_kajetan) dopytuje o stawkę wiedźmina - 15 sztuk złota i 50 srebrników. Teraz już równie rozsierdzony, co druidka, wyłuszcza krasnoludowi swoje warunki: jako, że zdecydował się zrobić posłańca z maga, to zapłaci jak za usługi takowego. Ma wypłacić nam swoją część nagrody za [Yaevinna](#p_yaevinn) (500GP) oraz - dla zasady - obiecane wiedźminowi grosze i zdjąć nasze podobizny ze ścian karczmy, albo spali je wraz z całym przybytkiem, aż do gołej ziemi. Guus na szczęście reaguje nad podziw zdroworozsądkowo i nie targuje się z żadnym z wymienionych warunków naszej tak zwanej współpracy.
    - [Czarodziej](#g_kajetan) rozmawia też z [Gaetanem](#p_gaetan), nadal bawiącym w Angrenie, w jakimś burdelu. Ten bez śladu zażenowania potwierdza opowieść [karczmarza](#p_morgan), stwierdzając, że zmiennokształtni zawsze w końcu poddają się swoim instynktom, krzywdząc ludzi wokół, a kontraktu potrzebował, bo nigdy nie morduje myślących potworów bez zlecenia. Wytknięcie cynizmu, sprzeczności i pokrętnej moralności spływa po nim jak po tłustej kaczce.
    - Od [Mirny](#p_mirna) elf dowiaduje się, że jej eksperymenty z dziwostrętem postępują, a sytuacja w [Ysgith](#l_ysgith) została rozwiązana w oczach jej gangu.
    - W tym czasie [Ilana](#g_ilana) odnajduje [Finarrina](#p_druid_finarrin) ćmiącego fajkę przy kominku. Słucha, co tam w [Wiosce](#l_wioska). Gdy mentor wchodzi na tematy polityczne, zmęczona zmienia wątek i dzieli się relacją z [Ysgith](#l_ysgith).
    - Znużeni i zmęczeni, rozchodzimy się na spoczynek, nie kłopocząc się regulowaniem rachunku za nocleg.
3. Chłopiec na posyłki
    - Nazajutrz z samego rana [Ilana](#g_ilana) zagląda do [wyspiarza](#p_kristoff). Trafem zastaje go w połowicznym negliżu podczas porannych ablucji. Zakłopotana, wspomina tylko o śniadaniu i zatrzaskuje pospiesznie drzwi.
    - Jemy śniadanie z druidami. [Finarrin](#p_druid_finarrin) dochodzi do wniosku, że chętnie wybierze się z nami do [Mayeny](#l_mayena). Jego rudowłosy gość, korzystając z okazji, nareszcie się przedstawia jako [Kristoff](#p_kristoff) Elde[<sup>1</sup>](#ad1).
    - [Kajetan](#g_kajetan) popisuje się swoją znajomością narzecza Wysp, po czym, nie przywiązując do informacji żadnej wagi, opowiada, że nauczyli go Drummondowie, oraz że [Ilana](#g_ilana) się nawet z jednym spotyka, za co druidka wymierza mu kopniaka pod stołem.
    - Dziewczyna przypomina sobie o tabliczce. Zauważa wiadomość od [Skovika](#p_skovik):
        - przyłączyli się do wędrownego handlarza
        - są w drodze do Kaer Muire, w jego rodzinne strony
    - Uzgadniamy, że [Finarrin](#p_druid_finarrin) i [podopieczny Myszowora](#p_kristoff) wyruszą sami do [Mayeny](#l_mayena). Spotkamy się w forcie, albo wcześniej, jeśli ich dogonimy załatwiwszy swoje sprawunki.
    - My tymczasem udajemy się do [Cleves](#l_cleves). [Kajetan](#g_kajetan) wysyła przodem swoją sowę, by mieć ogląd na drogę przed nami. Przekraczamy rzekę i jesteśmy już blisko celu, gdy naszych uszu dochodzi dźwięk jakby przetaczającego się po niebie gromu. Widzimy w oddali ziejącego ogniem smoko-podobnego potwora, zdaje się tego od [Ivara](#p_ivar) i Zerrikanek. Gadzina jest w trakcie polowania na okoliczne ptactwo.
    - Naprzeciw wychodzi nam 3 Scoia'tael z łukami gotowymi do ataku. Dziwią się, że jesteśmy głośni, co [Kajetan](#g_kajetan) celnie ripostuje, że to nie za nami gania cała armia Królestw Północy.
    - Pozostałości miasteczka to niemal zupełna ruina, zostały zgliszcza i jedyna baszta, w której siedzi [Yaevinn](#p_yaevinn).
    - W obozie w ruinach znajduje się około tuzina Wiewiórek. Wśród nich jest półelf [Remi](#p_remi), a także [Lyssa](#p_lyssa), elfka z [Ellander](#l_ellander), która wychodzi [Ilanie](#g_ilana) na powitanie. Co ciekawe, to komando, zamiast kit wiewiórek, nosi przy pasach pióra swojej "maskotki" - [owlbeara](#b_sowiolak).
    - [Furia](#p_lyssa) tłumaczy druidce, że elfy weselą się, bo wkrótce wracają do domu, do Doliny Kwiatów. Cesarz, który skazał Scoia'tael na banicję, wyciągnął nareszcie kopyta. Jego dekret obiecujący stryczek elfim bojówkarzom stracił więc ważność i nic już nie stoi im na zawadzie.
    - Podczas gdy [Ilana](#g_ilana) zostaje wśród wojowników, zajmując się ranami [sowiołaka](#b_sowiolak), [Kajetan](#g_kajetan) idzie rozmówić się z przywódcą komanda.
    - [Yaevinn](#p_yaevinn) potrzebuje przedmiotu, który należał do [Karoll](#p_karoll), a który ukradł [Morgan](#p_morgan). [Czarodziej](#g_kajetan), wyprowadzony z równowagi w krótkich, żołnierskich słowach wyjaśnia, że właśnie w celu zwróceniu przeklętego fantu krasnolud z karczmy wysyła posłańców do [Mahakamu](#l_mahakam), z których mordowania komando zrobiło sobie sport. Obaj szemrańcy mogli sobie to wyjaśnić listownie, bez mieszania w to naszej dwójki, która zaledwie wpuściła [Enid](#p_enid) w środek zaogniającej się sytuacji.
    - Rzeczony przedmiot ma posłużyć jako "wkupne" do [Dol Blathanna](#l_dol_blathanna) dla całej bandy Wiewiórek, podobno zostaną przyjęci z otwartymi ramionami. Właściwie nie znając [Kajetana](#g_kajetan), [Yaevinn](#p_yaevinn) mówi mu, że i dla niego znajdzie się miejsce. Czarodziej wyjaśnia, że nie jest zainteresowany powrotem do ojczyzny, która maluje mu się w barwach ksenofobii i manipulacji.
    - Rozchodzimy się w pokoju, kolejny kurier [Morgana](#p_morgan) ma przejść bezpiecznie, pozwalając zamknąć patową sytuację dwójki nieludzi.
    - Na odchodnym [Ilanie](#g_ilana) udaje się wytargować flaszkę bimbru z mandragory (nota bene z obrabowanych transportów krasnoluda) za informacje o roli i uprawie ziemi.
4. Sny i inne historie
    - Stajemy na noc w drodze do [Mayeny](#l_mayena). [Ilana](#g_ilana) usiłuje przyśnić się [Ivarowi](#p_ivar), ale młodzian najwyraźniej jeszcze nie śpi. Próbuje więc raz jeszcze, nieco później:
        - zastaje go pracującego w kuźni
        - tym razem czuje, że ma większą kontrolę nad snem, co skłania ją do eksperymentowania z otoczeniem
        - [Ivar](#p_ivar) faktycznie znalazł sobie miejsce w okolicznej kuźni w [Dorian](#l_dorian)
        - jest pogodny i zadowolony, mogąc chociaż na chwilę uciec od swoich obowiązków
        - przypomnienie o smoku nieco psuje mu humor
        - podobno odwiedził go ktoś, kto wypytywał o smoka - gdzie gniazduje, jak go odnaleźć itp.
        - [Chida](#p_chida) powoli dochodzi do siebie, wkrótce będzie chciała iść szukać zemsty
        - [Ilana](#g_ilana) wspomina o [Kristoffie](#p_kristoff), którego spróbuje zwerbować do pomocy
        - [Ivar](#p_ivar) sugeruje, by dowiedziała się z jakiego rodu rzeczony druid się wywodzi
        - tym razem senną komunikację druidka zakańcza samodzielnie
    - [Kajetan](#g_kajetan) tymczasem knuje za plecami [Ilany](#g_ilana) i komunikuje się ze [Skovikiem](#p_skovik). Chce zorganizować kochankom schadzkę za pośrednictwem swoich magicznych sztuczek - odkąd kręci się przy nas [ognisty młodzian](#p_kristoff), [druidce](#g_ilana) przedłużająca się rozłąka daje się we znaki na tyle, że nawet niezbyt rozgarnięty elf zauważył, że coś jest na rzeczy.
    - [Elf](#g_kajetan) rozmawia z [osiłkiem](#p_skovik) podczas ich postoju, po jakiejś jatce. W obozie leżą truchła wilków o srebrnobiałym futrze i czerwonych ślepiach, w sumie 6 rosłych bestii.
    - [Skovikowi](#p_skovik) towarzyszy już tylko 10 chłopa. Zabierają się za oprawianie zwierzyny, gdy [Kajetan](#g_kajetan) ustala szczegóły spotkania - w pół drogi do Kaer Muire, w osadzie Arinbjorn, dokąd mają dotrzeć za jakieś 2-3 dni.
    - Obecność dopplera czarodzieja nie uchodzi uwadze obozowiczów. Na odchodnym, korzystając ze sposobności, [Kajetan](#g_kajetan) przekazuje [Otygowi](#p_otyg) pozdrowienia od dziadka i się rozpływa.
    - Nazajutrz ruszamy dalej. W drodze powiadamiamy [Morgana](#p_morgan) o rezultacie pertraktacji. Szlak wypada nam przez pobojowisko, z którego ludzie wykopują co się da, grabiąc po żołdakach trupy poległych.
    - Doganiamy druidów wieczorem, niemal pod samą [Mayeną](#l_mayena). W drodze mijamy pomne miejsce wczorajszej rozprawy, znaczone przez zwłoki konia.
    - W [Mayenie](#l_mayena) postawiono póki co pojedynczą wieżę strażniczą wraz z kilkoma skromniejszymi zabudowaniami. Całość otacza ostrokół. Z racji późnej pory, rozbijamy obóz i planujemy wejść do fortu kolejnego dnia.
    - [Kajetan](#g_kajetan) wspomina [Ilanie](#g_ilana) o rozmowie ze [Skovikiem](#p_skovik). Nalega, by przed umówionym spotkaniem przetestowała i oswoiła się trochę z nowym sposobem komunikacji, mając na uwadze wyboje, na jakie sam natknął się próbując "dodzwonić" na Wyspy. Odchodzimy na osobność. [Ilana](#g_ilana), asekurowana i nawigowana przez elfa, poddaje się zaklęciu:
        - czuje, jak jej świadomość szybuje nad szeroką wodą
        - coś jakby magiczny lej próbuje zakłócić jej trajektorię i przyciągnąć do siebie, szczęśliwie opiera się efektowi
        - materializuje się ku swemu zdziwieniu na środku jeziora wspartego o górską ścianę
        - testuje solidność wodnych nóg, spacerując do brzegu po tafli wody
        - [Skovika](#p_skovik) nie widać, są za to jego ludzie; dziwują się i nazywają ją "wodną nimfą"
        - coś, jakby jakaś niewidzialna nić, pociąga ją wgłąb wody
        - tym razem poddaje się przyciągającej sile, wiedziona przeczuciem
        - dociera aż do skalnej ściany, jednak nie jest w stanie jej sforsować
        - wygląda to jakby [Skovik](#p_skovik), będący kotwicą zaklęcia, spacerował wewnątrz góry
        - nie mogąc skrócić dystansu do wciąż oddalającego się wyspiarza, pozwala zaklęciu przeminąć
    - Rozsiadamy się wygodniej przy ognisku. [Kristoff](#p_kristoff), zagajony przez [Ilanę](#g_ilana), ćmiąc fajkę opowiada nieco o swojej przeszłości i przypadłości:
        - wywodzi się z Blandare, osady górniczej położonej wysoko w górach
        - druidem został bardziej z musu lub też zrządzenia losu, aniżeli z własnej woli
        - jego predyspozycje objawiły się spontanicznie, podczas pracy na urobku i poskutkowały wybuchem metanu; kilka osób zginęło, on sam cudem przeżył
        - po tym wypadku skierowano go na nauki do okolicznych druidów rezydujących w gaju Gedyneith
        - w otoczeniu druidów spędził kilka dobrych lat
        - przyjmował nauki u [Myszowora](#p_myszowor) (od jak dawna, póki co nie wiemy), ucząc się jak kontrolować swoją przypadłość, którą niestety dalej jest zmuszony od czasu do czasu karmić płomieniami
        - w okolicy gaju, prawie równo rok przed dwuksiężycową nocą, spadł meteor, niszcząc osadę zwaną Redgil
        - na Wyspach mają sporo [trolli](#b_troll), ale nie takich, jak na kontynencie, doglądających mostów
        - wyspiarz pokazuje nam swoje wystające spod rękawów tatuaże, które ponoć pomagają mu kontrolować żywioł
    - By zademonstrować reszcie zgromadzonych przy ogniu, o czym mówi, [Kristoff](#p_kristoff) przywołuje na chwilę swojego pupila. Lis pojawia się i spaceruje wokół paleniska, przyciągając do siebie płomienie, zostawiając na ziemi czarne, wypalone ślady swoich łapek.
    - [Ilana](#g_ilana) próbuje w subtelny sposób wybadać, co dokładnie wyspiarz wie o nas od [Finarrina](#p_druid_finarrin).
    - [Kajetan](#g_kajetan), mimo bury jaką dostał od [Ilany](#g_ilana) za opowieści o Drummondach, wypala, że dziewczyna potrafi zamieniać się w niedźwiedzia, sądząc, że to nic szokującego wśród druidów.
    - [Kristoff](#p_kristoff) jest wyraźnie skonsternowany. Jedyny przypadek zezwierzęcenia, o jakim słyszał to klątwa rzucona przez [Freyję](#r_freyja) na wyspiarza ([Morkvarg](#r_morkvarg)?), który zbezcześcił jej świątynię. Pewien wiedźmin, serdeczny przyjaciel [Myszowora](#p_myszowor), badał jego sprawę.
    - Konsternacja rudobrodego ucznia [Myszowora](#p_myszowor), jego kondolencje dla [dziewczyny](#g_ilana) i rysująca się na jej twarzy chęć mordu prowokują [elfa](#g_kajetan) do zamiany w żółwia, w nieudolnej próbie rozładowania sytuacji.
    - [Ilana](#g_ilana), ku swemu zaskoczeniu dotknięta nieoczekiwaną reakcją nowo poznanego [druida](#p_kristoff), idzie na spacer przemyśleć sobie to i owo.
<div align="right"><i><a id='ad1'></a><sup>1</sup>Przyp. tłumacza: z języka Skellige: <b>starszy<b></i></div>


##### [Sesja 134](#sesja-134) [Sesja 136](#sesja-136)