### Sesja 99
##### [Sesja 98](#sesja-098) [Sesja 100](#sesja-100)
1. Kto ma rękę do dzieci?
    - Pojawiamy się przed bramami świątynnymi. Upomniany o niebezpieczeństwie, jakie stanowi dziecko niekontrolujące swoich umiejętności, [Kajetan](#g_kajetan) udaje się po [Matkę Przełożoną](#p_matka_iola).
    - [Iola](#p_matka_iola) nie kojarzy drugiego dziecka z predyspozycjami ku kontroli Mocy. Wysyła [Kajetana](#g_kajetan), by zabrał [Darię](#p_daria) z dala od [Margarity](#p_margarita).
    - Po krótkiej rozmowie, [kapłanka](#p_matka_iola) zgadza się, by [czarodziejka](#p_margarita) rozpoznała i porozmawiała z adeptką, której szuka. Wyruszają na teren świątyni.
    - [Kajetanowi](#g_kajetan) nie udaje się odciągnąć [Darii](#p_daria) - ta nalega, by poznał jej nową koleżankę, zupełnie nie zwracając uwagi na pytania elfa.
    - [Margarita](#p_margarita) i [Iola](#p_matka_iola) wołają adeptki z błoni. Dziewczynki, spodziewające się bury za jakąś przewinę, czekają, podczas gdy czarodziejka szybko identyfikuje [Darię](#p_daria) i kryjącą się za nią dziewczynkę jako magicznie uzdolnione.
    - Dziecko nie wytrzymuje sytuacji zbyt długo, i wołając "czego wszyscy ode mnie chcą?!" rzuca na wszystkich czar niewidzialności, po czym zaczyna uciekać.
    - [Kajetan](#g_kajetan), tłumiąc komentarze i złość na idiotyzm kobiet, oddala się od rozgardiaszu i idzie pomóc w kuchni.
    - [Ilana](#g_ilana) autorytatywnie każe [kapłance](#p_matka_iola) i [magiczce](#p_margarita) odejść, a ona znajdzie i uspokoi dziewczynkę.
    - Uciekinierka okazuje się siedzieć na najbliższym drzewie. [Ilana](#g_ilana), zmieniona w wiewiórkę, dosiada się do gałęzi zajmowanej przez dziecko. Próbuje sprowadzić je na ziemię i porozmawiać już w swojej normalnej formie.
    - Początkowo dające nadzieję poczynania [druidki](#g_ilana) spełzają na niczym. Dziecko płoszy się, uwalniając wielką falę ognia i tracąc przytomność. Niewidzialna [Margarita](#p_margarita) opanowuje płomienie, przekierowując siłę rażenia na siebie.
    - [Ilana](#g_ilana) zanosi nieprzytomną dziewczynkę do jednej z cel. Mijając [Iolę](#p_matka_iola) prosi, żeby przynieść jej opatrunki dla dziewczynki, przy której zamierza czuwać, aż się nie obudzi i dalej próbować z nią rozmawiać.
    - Po chwili do drzwi celi stuka [Kajetan](#g_kajetan). Pyta jak się ma dziewczyna i ciekawsko zapuszcza żurawia do pokoju nad ramieniem [druidki](#g_ilana).
    - W czasie tej wymiany zdań nadchodzi prawdziwy [Kajetan](#g_kajetan), który słysząc nad kartoflami od [Ioli](#p_matka_iola), co się wydarzyło, stracił cierpliwość. Rozprasza magię swojego sobowtóra i widzi nikogo innego jak [Darię](#p_daria).
    - [Elf](#g_kajetan) zaciąga [Darię](#p_daria) do kuchni za ucho, szantażem zmuszając do towarzystwa [Ilanę](#g_ilana), która nieracjonalnie upiera się żeby zostać w celi. Wysyła też wiadomość do [Margarity](#p_margarita), żądając jej obecności.
    - [Daria](#p_daria) wraz z kilkoma koleżankami, które mają pilnować, by nie zniknęła, zostają wysłane do ogrodu.
    - Po chwili przychodzi [czarodziejka](#p_margarita). [Kajetan](#g_kajetan), folgując swoim nerwom, gani panie za jego zdaniem spartaczoną sprawę i docieka jak też zamierza którakolwiek z nich odzyskać zaufanie dziecka
    - Mimo moralnych oporów, na podstawie opowieści [Margarity](#p_margarita) jak postępowano z innymi, podobnymi dziećmi, zgadzamy się aby zablokowała umiejętności dziecka i spróbowała jeszcze raz, z lepiej przemyślanym podejściem, wytłumaczyć dziewczynce co się dzieje - oczywiście gdy ta odzyska przytomność, co może chwilę potrwać.
    - Zostawiamy panie samym sobie mając na uwadze własne pilne sprawunki. [Ilana](#g_ilana) dziękuje [Ioli](#p_matka_iola) za okazaną pomoc i pyta, czego ta oczekuje w zamian. [Kapłanka](#p_matka_iola) prosi o polecenie najemników, którzy w razie potrzeby mogli by przyjść świątyni z odsieczą, jeśli [Nilfgaard](#l_nilfgaard) zapuści się do [Ellander](#l_ellander).
    - [Druidka](#g_ilana), pomna dzisiejszego ambarasu, wymusza też na [Margaricie](#p_margarita) przysługę dla świątyni - prosi o przekazanie zwoju komunikacyjnego, z którego kapłanki będą mogły skorzystać w razie pilnej potrzeby - na przykład gdyby czuły się zagrożone i potrzebowały natychmiastowej pomocy.
    - Na odchodne [Kajetan](#g_kajetan), już spokojniejszy, upomina [Darię](#p_daria) - jeśli czegoś od niej chce, ma do tego dobry powód, jeśli już ma się podszywać, to nie pod kogoś, kto albo sam siebie może zobaczyć, albo żadną siłą nie może być w okolicy, oraz że zaufanie jest dużo łatwiej stracić, niż wypracować.
    - [Ilana](#g_ilana) i [Kajetan](#g_kajetan) zabierają [Skovika](#p_skovik) w trumnie i, słysząc jak ktoś pojawia się w kręgu, teleportują się do [Oxenfurtu](#l_oxenfurt). Zostawiają za sobą zwiadowczą sowę [czarodzieja](#g_kajetan). 
2. [Klinika](#l_klinika) na szuwarach
    - Pojawiamy się zaraz przed drzwiami [kliniki](#l_klinika). Na kilku przechodniach zrobiło to spore wrażenie, ale zachowują je dla siebie. W poczekalni zostajemy przyjęci i decydujemy się poczekać, aż [rektorka](#p_shani) będzie miała chwilę raczej niż odciągać ją od pracy.
    - [Kajetan](#g_kajetan), poprzez sowę, obserwuje nowo przybyłą do świątyni - to [Keira](#p_keira_metz), podobno ma coś do powiedzenia [elfowi](#g_kajetan). Mając czas do zmitrężenia, [mag](#g_kajetan) decyduje się na rozmowę na odległość. Dowiaduje się, że [czarodziejka](#p_keira_metz) ma w pieczy nieprzytomną [Elatan](#p_elatan), którą z gór Sinych zniósł [Lambert](#p_lambert). Wśród nieświadomego bełkotu elfki padło jego imię.
    - Jako że kolejka jest spora, [mag](#g_kajetan) rozmawia też z [Lambertem](#p_lambert), który akurat ćwiartuje jakiegoś jaszczura, którego nazywa oszluzgiem. Znalazł [Elatan](#p_elatan) nieprzytomną w [Loc Muinne](#l_loc_muinne), wydaje mu się, że się aportowała i to wyjątkowo niedelikatnie.
    - [Shani](#p_shani) przyjmuje [Skovika](#p_skovik) i wyprasza nas z powrotem do poczekalni. Po kilku godzinach zaprasza nas z powrotem. [Skovik](#p_skovik) ma kilka małych ran, z których [lekarka](#p_shani) wyciągnęła 4 kolce najeżki. [Wyspiarz](#p_skovik) wygląda dużo lepiej, a jego żyły nie są już poczerniałe, choć dalej jest nieprzytomny.
    - Dowiadujemy się nieco więcej o Jawuncie i Aldonie. Na polach wsi do nich należącej grasuje jakiś potwór, którego trzeba się pozbyć. Możemy zostawić też kilka sztuk złota w poczekalni, co też [Ilana](#g_ilana) czyni w geście podzięki za pomoc.
    - Charakterystycznie uschnięte drzewo znaczące punkt Mocy, o którym wiemy od [Margarity](#p_margarita), jest na południe od [Oxenfurtu](#l_oxenfurt), pod wsią [Jawornik](#l_jawornik).
    - Kupujemy zapasy, nowe ubrania dla [osiłka](#p_skovik) i osła, w którego zamierzamy przenieść klątwę z [wyspiarza](#p_skovik) i ruszamy w drogę.
3. Piknik pod Drzewem Wisielców
    - Podróż przebiega spokojnie. Wieczorem kolejnego dnia docieramy na miejsce. Okolica jest nękana przez różne kreatury - w nocy zauważamy węszącego [ghula](#b_ghul), ale nic po za tym nam się nie naprzykrza.
    - [Ilana](#g_ilana) nie chce odprawiać rytuału ze świecą w nocy. Woli zaczekać do rana, niż stanowić atrakcję dla zbłąkanych, łaknących magii potworów. Po za tym liczy na to, że może uda jej się schwytać jakiegoś [ghula](#b_ghul), który byłby lepszym materiałem do pracy, niż biedny osiołek.
    - [Kajetan](#g_kajetan) odkłada Pierścień Ucieczki pod drzewem, przykrywając go kamieniem. Tworzy swój bezpieczny schron, w którym kładziemy się na spoczynek.
    - [Ilanę](#g_ilana) wyrywa ze snu dziwne, żabie wręcz mlaskanie. Z okolicy cmentarza drepce jakaś pokraczna, zgarbiona, humanoidalna postać w łachmanach. Paskuda ma nienaturalnie długi język i stylową torebkę z nieoprawionego, martwego lisa.
    - Baba cmentarna bada kijkiem okolicę, jakby czegoś szukała. Jej zmysł wiedzie ją ku pierścieniowi [Kajetana](#g_kajetan). [Ilana](#g_ilana) szturchnięciem nogi budzi [Kajetana](#g_kajetan), a sama przygotowuje się, aby ją złapać.
    - Podczas gdy [Kajetan](#g_kajetan) z zaniepokojeniem obserwuje, jak stwór znajduje jego pierścień i pakuje go do swojej obrzydliwej torby, [druidka](#g_ilana) wabi babę w stronę bąbelka magicznym światełkiem, po czym, z dezaprobatą i niechętną pomocą [elfa](#g_kajetan), szybko ją obezwładnia.
    - Nie czekając wiele, odprawiamy rytuał. Kopuła ochronna bardzo się przydaje - otoczona jest ze wszystkich stron przez drapiące pazurami postaci albo widziadła. Tętno i oddech [Skovika](#p_skovik) wracają, a po chwili baba cmentarna dosłownie rozpływa się jako śmierdząca breja po ziemi.
    - Przenosimy swój obóz z dala od rozpuszczonej baby. Osioł, wdzięczny za oszczędzenie życia, porywa się biegiem w siną dal, prosto w oddalającą się mgłę. Naszych uszu dobiega tylko urwany kwik zwierzęcia.
    - [Wyspiarz](#p_skovik) zdaje się głęboko spać. Decydujemy się również odpocząć do ranka, gdy [Skovik](#p_skovik) wypowiada pierwsze słabe słowa...

##### [Sesja 98](#sesja-098) [Sesja 100](#sesja-100)