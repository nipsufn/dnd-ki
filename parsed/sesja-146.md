### Sesja 146
##### [Sesja 145](#sesja-145) [Sesja 147](#sesja-147)
1. Wieści różnej treści
    - [Ilana](#g_ilana) i [Kristoff](#p_kristoff), niepomni wizyty [Kajetana](#g_kajetan) także odwiedzają [Nikolaia](#p_nikolai). Stary wyspiarz słyszał o drace na morzu. Jego zdaniem prawdy najprędzej dowiemy się w [Bremervoord](#l_bremervoord) u kapłanek [Freyji](#r_freyja) - jego córka jest jedną z nich w tamtejszej świątyni.
    - Resztę dnia [Ilana](#g_ilana) spędza z [Mirną](#p_mirna), pomagając jej przy pracy, wymieniając przy tym plotki i nadrabiając zaległości:
        - Ella, jej uczennica, jest sierotą z [Verden](#l_verden)
        - Salamandry naciskają, by zielarka przeniosła swój warsztat do [Vole](#l_vole), gdzie może hodować swą mandragorę z dala od ludzi
    - W tym czasie [Kajetan](#g_kajetan) rozmawia z bakalarzem Edmundem:
        - profesor de Moire odzyskał nieco władzy w kończynach, ale lepiej z nim raczej już nie będzie
        - o ile mu wiadomo, siostra z Łowcami się nie zadaje, jednak nie utrzymuje z rodziną stałych relacji
        - co ciekawe, coroczne święta w tym roku zorganizowała w samej warowni, miast jak zwykle, we wsi Robczyce, tłumacząc się remontem rodzinnej posiadłości
    - [Kristoff](#p_kristoff) wspomina, że namyślił się nad ofertą [Merigold](#p_triss_merigold) i chciałby skorzystać z jej pomocy względem nauki magii ognia. Liczy więc, że zabawi tym samym dłuższą chwilę w [Gors Velen](#l_gors_velen).
2. Do [Cidaris](#l_cidaris) przez [Vartburg](#l_vartburg)
    - Nazajutrz rano spotykamy się w umówionym miejscu, gotowi do drogi. Wyruszamy z karawaną. Wóz dzielimy z bogatym mieszczaninem i jego córką, która jedzie pobierać nauki w szkole muzycznej w Vartburgu.
    - Ledwo kawałek za miastem kolumna znacząco zwalnia, gdy mijamy wypaloną wyrwę w lesie. Ponoć smok napadł tu na i spalił na popiół inną karawanę. Minąwszy feralne miejsce, znów przyspieszamy i bez nieprzygód stajemy na noc w Vartburgu.
    - W samym miasteczku otaczającym letni pałacyk króla [Cidaris](#l_cidaris) jest bardzo wesoło, zewsząd słychać kakofoniczne odgłosy najrozmaitszych grajków i innych minstreli. Zachodzimy do najbliższej oberży z zapytaniem o nocleg. Przybytek owy zwie się "Cztery Pory Poezji". Po drodze [Ilana](#g_ilana) zauważa kilku mężczyzn umykających z budynku z szyldem "Manufaktura wozów w Vartburgu", nie miesza się jednak.
    - Od zauważalnie niepocieszonej harmidrem karczmarki dowiadujemy się, że wkrótce odbędzie się doroczny konkurs bardów. Co niektórzy wyglądają mistrza Jaskra, który rok temu stracił tytuł przebarda.
    - Słysząc temat konkursu, do naszej rozmowy wtrąca się jakiś wyfiokowany fircyk w loczkach i przedstawia jako ubiegłoroczny zwycięzca, Valdo Marx. [Kajetan](#g_kajetan), mając powyżej uszu nadętego tonu śpiewaka, płata mu figiel, magicznie rozprostowując misternie ufryzowane włosy. Zgodnie opuszczamy przybytek przy akompaniamencie złorzeczenia wirtuoza.
    - [Elf](#g_kajetan), nie chcąc słuchać całonocnej zabawy, konstruuje swój przenośny dom na przeciw karczmy, z szyldem "Złote Milczenie". Kilku ludzi zdaje się dobijać późniejszym wieczorem, jednak śpiący w pokojach podróżnicy nic nie słyszą.
    - Noc mija spokojnie, Wstajemy o świtaniu i dołączamy do naszej karawany. Starszy woźnica piekli się i pomstuje, ktoś zdaje się usiłował nocą opędzlować wozy.
    - Kolejnego wieczora docieramy do naszej destynacji, pod bramy [Cidaris](#l_cidaris), niestety już zamknięte. Karawana kończy swój bieg w bogatym zajeździe, "Sonatinie". [Czarodziej](#g_kajetan) marszczy nos na widok karty, w której znaleźć można właściwie tylko owoce morza. Gdy słyszy ceny dań jak i noclegu, decyduje się znów skonstruować własny nocleg, tym razem wpadając na pomysł, aby zapytać innych podróżnych z karawany czy nie mają ochoty spać w lepszych warunkach niż pod namiotem, w dodatku za rozsądniejsze pieniądze niż w Sonatinie. Decyduje się czwórka - zanim elf rzuca zaklęcie. Kilku innych chce skorzystać z oferty, gdy schronienie już stoi, jednak z tego nic nie wyszło, zgodnie z zapowiedzią karczmarza-amatora.
    - Wieczór mija spokojnie i syto w tymczasowej karczmie "U Bajającego Bromby". Po dobrym, jeśli drogim obiedzie, do towarzystwa dołączają [Ilana](#g_ilana) i [Kristoff](#p_kristoff). Dwójka druidów albowiem została na kolacji w zajeździe, chcąc posłuchać lokalnych plotek:
        - syreny znów naprzykrzają się tutejszym
        - na rafie pojawia się ostatnio dziwna, chyba magiczna mgła
3. Wdepnięcie w politykę
    - Nazajutrz, pożegnawszy przygodnych gości, ruszamy w miasto. [Ilana](#g_ilana) zauważa, że w porcie stoją dwa skelligijskie drakkary, ale z daleka, przy zwiniętych żaglach nie widać z jakiego klanu.
    - Miasto jest naprawdę okazałe. Droga wypada nam przez ogromny plac targowy, pełny najrozmaitszych towarów, także z odległych krain. Jedna z dzielnic tego pięknego miasta zwie się Małe [Skellige](#l_wyspy_skellige).
    - Idziemy do miejskiego rajcy zainkasować nagrodę za [krabopająka](#b_krabopajak). Z tablicy ogłoszeń umieszczonej pod urzędem miasta w Górnym Mieście dowiadujemy się, że:
        - na traktach w okolicy uważajta, miejscami nieprzejezdnymi są
        - informacji o losach zagubionej karawany szuka się (czyżby tej, która wiozła [krabopająka](#b_krabopajak)?)
        - korona zatrudni zbrojnych do ochrony statków
        - unikać lza Argyli, mgły tam a niespokojne wiatry i ryby śnięte
        - robota jest dla wiedźmina, pytać u Grododzierżcy li na zamku
    - [Kajetan](#g_kajetan) znajduje kilka starszych zwitków, dziwnym trafem układają mu się w rękach w pary - ogłoszenia o koncertach barda jakiegoś i z dni następujących - nekrologi.
    - W biurze grododzierżcy zostajemy zapowiedziani nie tylko tytularnemu urzędnikowi, ale i samemu królowi, który szczęśliwie dla nas wizytuje dziś w ratuszu. Zostajemy poproszeni na audiencję za godzinę, więc czekamy cierpliwie na swoją kolejkę. Z okien ratusza [Ilanie](#g_ilana) udaje się wreszcie wypatrzeć symbole na tarczach przy drakkarach: trzy czarne ptaki, znak rodowy [Leiva](#p_leiv).
    - Audiencja okazuje się być przedstawieniem, szopką odgrywaną naszym kosztem przez króla przed swoim nadwornym magiem - [Dorregarayem](#p_dorregaray), który oskarża nas o pazerność i brak poszanowania dla środowiska naturalnego. [Kajetan](#g_kajetan) jest oburzony, jednak, odczuwając respekt przed koronowaną głową, ustępuje nie krępującemu się urządzać scen konfratrowi, oddając trofeum z [krabopająka](#b_krabopajak). [Ilana](#g_ilana) zauważa władykę puszczającego do nas oko, gdy zostajemy wyproszeni za drzwi.
    - Za drzwiami przejmuje nas dostatnio odziany młodzian przedstawiający się jako [Fryderyk](#p_fryderyk), i zaprasza do portowej tawerny, "Różowej [Perełki](#l_perelka)", by porozmawiać:
        - młodzieniec jest jednym z kolejnych synów szlachetki z Roggeveen, a także umyślnym na posyłkach jego królewskiej mości
        - wypłaca nam 500 sztuk złota za ubicie potwora, oraz kolejne 50 za informacje na temat zaginionej karawany
        - pogłoski o arenie w Ravelinie nie są mu obce i jest nimi żywo zainteresowany, chociaż stara się po sobie tego nie pokazać
        - opowiada nieco o pozycji [Dorregaraya](#p_dorregaray) - jest nadwornym magiem od wielu lat; władcy tolerują jego zachowanie (ingeruje nawet w rozmiar oczu w sieciach rybackich) w zamian za uspakajanie pogody i oczyszczanie piachu dla manufaktur szkła ozdobnego, z których słynie to miasto
        - oferuje nam więcej pracy:
            - Załoga Mosbergu umarła przez algi wykwitłe w ich zapasie pitnej wody. Sprawę zbadał ponoć [Dorregaray](#p_dorregaray), a wynik śledztwa potwierdziło kilku kapłanów badających rzeczoną wodę, jednak nie tłumaczy to anomalii pogodowych ani zaginięcia drugiej załogi, którą wysłano z zapasem świeżej wody. [Ilana](#g_ilana), sprowokowana zachowaniem zwariowanego czarodzieja, radośnie ciska weń podejrzeniami o zatajanie faktów.
            - Trzeba sprawdzić drogi między Hirundum a [Cidaris](#l_cidaris) oraz między Caelf a Vartburgiem. Zdają się być przejezdne, jednak jakimś trafem od jakiegoś czasu karawany nie potrafią ich przemierzyć. A to jakaś choroba się zapląta, a to zwierzęta napadną, bandyci pogonią... Między tym, [krabopająkiem](#b_krabopajak), a sytuacją na Argylach, stolica żyjąca z handlu jest ostatnio praktycznie odcięta od świata i źródła dochodu. Sytuacja trwa od jakichś dwóch miesięcy.
        - ciekawostka: [Dorregaray](#p_dorregaray) pożarł się z jakimś wiedźminem z cechu Kota, najętym do pozbycia się wielogłowego węża z okolicznego jeziora; stwór zaburzył równowagę tamtejszego biomu, więc czarodziej się go "humanitarnie" pozbył.

##### [Sesja 145](#sesja-145) [Sesja 147](#sesja-147)