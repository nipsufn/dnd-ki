### Sesja 134
##### [Sesja 133](#sesja-133) [Sesja 135](#sesja-135)
1. Krótki postój na [Thanedd](#l_wyspa_thanedd)
    - [Kajetan](#g_kajetan) znów ma problemy z teleportacją. Wiry powietrza formują z drobin kurzu kształty przypominające wyciągane dłonie, które usiłują go pochwycić (czyżby to elfy z bagien chciały go zatrzymać?). Obywa się bez konsekwencji, jednak elf jest zaniepokojony trwającym mgnienie oka dłużej niż zwykle transportem.
    - Myra, pracująca w artefaktorium, odsyła nas ze skrzyneczką do biblioteki, do [Mardina](#p_mardin).
    - [Mardin](#p_mardin) otwiera skrzynkę nie wykrywając nic niebezpiecznego.
    - [Kajetan](#g_kajetan), zaciekawiony, ogląda skrzynkę przez jedno z zielonych szkiełek. Sama skrzynka jest z innej płaszczyzny, kamienna konstrukcja płynnie przeradza się w wyłożone metalem wnętrze, ekranujące zawartość przed zaklęciami detekcji.
    - Wewnątrz znajdują się okruchy marmurowej elfiej płaskorzeźby przedstawiającej elfa trzymającego w uniesionej ręce głowę konia czy jednorożca, oraz kryształów, które reagują z ze szkiełkiem [Kajetana](#g_kajetan), przyklejając się doń niczym opiłki metalu do magnesu i powiększając je.
    - [Czarodziej](#g_kajetan) zostawia swoje przemienione szkiełko do analizy.
    - Elfie duchy, orszak Krwawej Królowej, mógł chcieć powstrzymać teleportującego się [Kajetana](#g_kajetan) szukając pomocy lub próbując zatrzymać artefakt w miejscu jego spoczynku.
    - Sama Krwawa Królowa miała by być Gernichorą, reliktem pozostałym po Koniunkcji. Wieść gminna niesie, jakoby ogniem i mieczem zabiła ją armia Królowej Meve, stacjonująca na bagnach podczas ostatniej wojny z [Nilfgaardem](#l_nilfgaard). Przyczyniło się jednakowoż do ukrócenia kultu Krwawej Matki.
    - [Ilana](#g_ilana), setnie znudzona fachowym bełkotem magów, krąży po bibliotece szukając sobie zajęcia. Znajduje jakieś tomiszcze traktujące o dyplomacji i - z braku alternatyw oraz mając na uwadze nasze dalsze plany, to jest rozmowę z karczmarzem z [W Pół Drogi](#l_pol_drogi) - poświęca się lekturze.
    - Spodziewając się, że szybko wyruszymy w dalszą drogę, znajduje nas [Triss](#p_triss_merigold). Wręcza [elfowi](#g_kajetan) nagrodę za pomoc z punktem mocy - kostur, w którym może osadzić ognisko mocy swojego wyboru. Co prawda oficjalne podziękowania padną dopiero, gdy [Keira](#p_keira_metz) przejdzie "leczenie", ale wiedząc jak wiele podróżujemy... [Kajetan](#g_kajetan) jest zauważalnie zakłopotany, jako że i pomysł, i jego powodzenie są dziełem [Ilany](#g_ilana).
    - [Kajetan](#g_kajetan) zagaja [Triss](#p_triss_merigold) o możliwość zlokalizowania [Isilme](#p_isilme). Dostaje namiary na [Tizjanę](#p_tizjana), która była tu niedawno przejazdem, ale szybko wyruszyła do [Wyzimy](#l_wyzima).
    - [Czarodziejka](#p_triss_merigold) wspomina, że [Kapituła](#r_kapitula) planuje huczną imprezę, jeśli uda się uleczyć [Keirę](#p_keira_metz). Tym razem jednak w zamkniętym, ścisłym gronie i w zdecydowanie mniej wybuchowej formie.
    - [Ilana](#g_ilana) korzysta z okazji i pyta o progres w kwestii przytarganej na [Thanedd](#l_wyspa_thanedd) kobiety-posąg. Do jej odczarowania potrzebny jest niestety rzadki specyfik - żółć bazyliszka. Ponoć sprawą zainteresował się [Zangenis](#p_zangenis), jednak ledwo odzyskał siły, wdział kapelusz i pognał w świat bez spowiadania się ze swoich planów.
    - Nie mogąc zostawić [Tizjanie](#p_tizjana) "wiadomości głosowej", [Kajetan](#g_kajetan) prosi [Mardina](#p_mardin), by dał mu znać, gdy czarodziejka zawita znów do [Gors Velen](#l_gors_velen).
2. Akcja pertraktacja
    - Teleportujemy się do [Mariboru](#l_maribor). A raczej próbujemy. [Czarodziej](#g_kajetan), w frustrującym wypadku, teleportuję nas pod kratę do ścieku w [Ellander](#l_ellander). Próbuje więc kolejny raz, opodal karczmy [Morgana](#p_morgan), na polanę, gdzie niegdyś z wielką satysfakcją przegoniliśmy niedoszłych rabusiów.
    - Trakt został poszerzony od kiedy ostatnio tu byliśmy i wygląda na wcale ruchliwy.
    - Do karczmy i towarzyszącego jej placu budowy docieramy około południa. Obok postawiono drugi budynek, a trzeci jest w drodze. Leśną przecinkę, w której stoi zajazd, otacza ostrokół. Panuje tu gwar i duży ruch, wozy z pracującymi w okolicy chłopami jeżdżą wte i wewte. Przy piwie słychać toasty, między innymi za którąś baronową, _"tę starą prukwę"_.
    - Decydujemy się przyjść kolejnego rana, spodziewamy się, że przed południem będzie mniejszy ruch, dając nam nadzieję na spokojną rozmowę z gospodarzem.
    - [Kajetan](#g_kajetan) stawia swój domek kawałek dalej w górę traktu, nad rzeką. Wygląda jak omszała, porzucona, zrujnowana chatka. Z naszego pagórka rozpościera się widok na [Maribor](#l_maribor), zamieniony obecnie w pola uprawne.
    - Tymczasem [Ilana](#g_ilana) robi się na prostą, wiejską dziewuchę i idzie na przeszpiegi.
    - Wraz z przyrostem gości, przybyło i obsługi. Na zewnątrz i w środku porządku pilnują uzbrojeni w pałki ochroniarze o twarzach nieskalanych głębszą myślą.
    - Sam [właściciel](#p_morgan) nie stoi już za barem, a dogląda interesu przez okienko z kanciapy na piętrze.
    - Nadstawiając ucha [druidka](#g_ilana) dowiaduje się, że część ziemi po Nowym [Mariborze](#l_maribor) przypadło w dzierżawę baronowej Zavady. Prosty lud ściąga tu za pracą i obietnicą spłachetka ziemi na własność.
    - W karczmie piją studenci, których wóz z resztą minął nas na trakcie. Jest wśród nich także Henryk, którego spotkaliśmy w [Oxenfurcie](#l_oxenfurt). Młodzieńcy uciekają przez okno, gdy do karczmy wpada ich przełożony z wykopalisk. Szybko łapią ich ochroniarze, a rachunek, chcąc - nie chcąc pokryć musi poirytowany bakalarz.
    - Na ścianie obok kontuaru widać "galerię sław" - kilka obrazków osób, które stały się persona non grata tego przybytku. Poza przekreślonymi podobiznami parobków, którzy zaatakowali karczmarza podczas rozprawy z elfką-burdelmamą (w której nota bene braliśmy udział), ściany zdobią nieudolne podobizny [Kajetana](#g_kajetan), [Enid](#p_enid) oraz biustu przyozdobionego rozmazaną głową niedźwiedzia. Jest jeszcze jeden, dużo lepszy i wierniej oddany - przedstawia [Yaevinna](#p_yaevinn), pod którym obiecano nagrodę: 2000 sztuk złota.
    - Oprócz portretów, ktoś zawiesił na ścianie przestrogę o Wiewiórkach grasujących w okolicy z "potworem na smyczy" (czyżby znajoma [Ilanie](#g_ilana) grupka z [sowiołakiem](#b_sowiolak)?).
    - Do karczmy w eskorcie zbrojnych zajeżdża [Dusek](#p_dusek), handlarz-szpieg od magicznych dewocjonaliów, z [Wyzimy](#l_wyzima).
    - [Kajetanowi](#g_kajetan), przepisującemu zaklęcie, przerywa dwójka chłopów dobijających się do, jak im się zdaje, zaklinowanych drzwi. [Elf](#g_kajetan), by ich przepędzić, a i się pośmiać, na minutkę odbiera jednemu słuch, a drugiemu wzrok, zachęcając wścibskich ludzi do niezdarnej ucieczki. Niemniej, z transkrypcji starych zwojów nic nie wychodzi.
    - [Ilana](#g_ilana) wraca na noc. W drodze mija dwóch skonsternowanych chłopów - jednego z rozwalonym czołem i drugiego zachrypniętego. Bredzą coś o jakiejś chatce wiedźmy.
    - Kolejnego ranka wybieramy się do karczmy. Mijamy grupę około tuzina chłopów z widłami i pochodniami, pomstujących na wiedźmę z chatki.
    - Gdy tylko wchodzimy, ochroniarze wołają karczmarza, że elf jakiś się przyplątał. [Morgan](#p_morgan), wychylając się przez balustradę, ma minę kogoś, komu wyraźnie ulżyło i stwierdza _"to nie ten"_.
    - Wywołany, [Kajetan](#g_kajetan) nie widzi innego wyjścia, jak oznajmić, że przyszliśmy porozmawiać i przeprosić, mimo że chciał tę "przyjemność" zostawić [Ilanie](#g_ilana).
    - [Krasnolud](#p_morgan) nie rozpoznaje nas dopóki nie siada z nami przy stole. Nie ma złudzeń, że nasze szczere przeprosiny sprowokowane zostały przez grożącego [Ilanie](#g_ilana) wiedźmina, który to przypałętał się do karczmy razu pewnego i, widząc plakat na ścianie, zagaił o niedźwiedziołaka.
    - Gus oferuje nam zdaje się uczciwą zamianę. Puści urazę w niepamięć, jeśli pozbędziemy się problemu, jakim jest grożący mu po scysji z "Madame" [Karoll](#p_karoll) [Yaevinn](#p_yaevinn) lub dostarczymy dla niego list do [Mahakamu](#l_mahakam).
    - Komando [Yaevinna](#p_yaevinn) atakuje dostawy i kurierów jeżdżących do i z karczmy, grozi też strzałą w plecy, jeśli [Morgan](#p_morgan) spróbuje choć wystawić nos ze swojego przybytku.
    - [Ilana](#g_ilana) obiecuje zająć się [Yaevinnem](#p_yaevinn), tak aby znalazł sobie ciekawsze zajęcie, niż nękanie bogom ducha winnego krasnoluda.
3. Inferno i (nie)boska interwencja
    - Wychodzimy na zewnątrz i przysiadamy na jednej z ław. Chcąc załatwić sprawę jak najszybciej, [Kajetan](#g_kajetan) tworzy swoją wodną aparycję na jakimś drzewie, w towarzystwie [terrorysty](#p_yaevinn) będącego akuratnie w trakcie napadu na wóz [Morgana](#p_morgan) jadący do [Mayeny](#l_mayena).
    - Z wozu, ku zaskoczeniu Wiewiórek, wysypują się zbrojni, w tym jedna niskorosła postać z kuszą, z której wypala do bandytów eksplodującym ogniowym bełtem. [Yaevinn](#p_yaevinn) widząc to testuje [Kajetana](#g_kajetan) i celuje w pokurcza. Nie doczekawszy się żadnej reakcji, chcący lub nie, chybia, strącając tylko hełm, odsłaniając twarz [Lukrecji](#p_lukrecja_schattenwort). Ta odpowiada pięknym za nadobne, posyłając w drzewo, na którym znajduje się [Yaevinn](#p_yaevinn) kolejny wybuchowy bełt. Pocisk przy okazji podpala [sowiołaka](#b_sowiolak) i sporą część okolicy.
    - Drzewo przewraca się, zrzucając [Wiewiórkę](#p_yaevinn) i niszcząc duplikat [Kajetana](#g_kajetan). [Czarodziej](#g_kajetan) w kilku słowach między wymianą pocisków zdąża umówić się z [przywódcą Komanda](#p_yaevinn) na spotkanie w [Cleves](#l_cleves) oraz zażądać, aby gnom przeżył, szantażując wypomnieniem skradzionego niegdyś jedzenia.
    - [Kajetan](#g_kajetan) streszcza sytuację [Ilanie](#g_ilana). Gdy pada imię [Lukrecji](#p_lukrecja_schattenwort), druidka bez namysłu rzuca złotem w [Morgana](#p_morgan), każąc wydać nam najszybsze konie, i pędzi, ciągnąc za sobą [Kajetana](#g_kajetan), na miejsce starcia. Pozostaje głucha na argumenty, że nim tam dotrzemy, będzie co najmniej dwie godziny po zajściu.
    - Nie docieramy na miejsce potyczki. Zatrzymujemy się spory kawałek przed, jako że obszar zaczyna pochłaniać powiększający się pożar.
    - [Kajetan](#g_kajetan) niemal przemocą powstrzymuje [dziewczynę](#g_ilana) przed rzuceniem się w płomienie, po czym zawracamy ostrzec i przygotować karczmę na pożogę.
    - [Elf](#g_kajetan) sprawnie pomaga napełnić wodą dostępne beczki, posiłkuje się przy tym magią i patronami zajazdu.
    - [Ilana](#g_ilana) wpada na pomysł, by sprawdzić, czy ten las posiada swojego opiekuna, którego - podobnie jak w [Trupiej Kniei](#l_trupia_knieja) - może uda się wykorzystać do ugaszenia pożaru. Niestety, jest bezpański, ponadto wyczuwa nad nim jakąś mroczną, tłamszącą obecność mającą swe źródło gdzieś we wzgórzach na północnym wschodzie ([Sowie Wzgórza](#l_sowie_wzgorza)?)
    - [Dziewczyna](#g_ilana) chce pomóc, ale nie bardzo wie, co też może zrobić ponad to i czuje się wyjątkowo bezradna. Na głos żałuje, że nie ma z nami [Finarrina](#p_druid_finarrin), czym podsuwa [Kajetanowi](#g_kajetan) pomysł, by skontaktować się z [hierofantą](#p_druid_finarrin).
    - W ostatniej chwili [elf](#g_kajetan) prosi o radę [Finarrina](#p_druid_finarrin). Zastaje mentora [młodej druidki](#g_ilana) kopcącego fajkę pod drzewem, leniwie przyglądającego się bawiącemu się z dziećmi rudemu waligórze. Brutalnie wyrwany z sielanki, stwierdza, że pożar to potęga i żywioł, którego nie może opanować, a który niesie za sobą bądź co bądź nowe życie.
    - Nim jednak [druid](#p_druid_finarrin) zdoła zasugerować ucieczkę, wyrwidąb, w którym [elf](#g_kajetan) odgaduje ucznia [Myszowora](#p_myszowor), oferuje swoją pomoc. [Kajetan](#g_kajetan) chętnie ją przyjmuje, mówi [Finarrinowi](#p_druid_finarrin) gdzie utknęliśmy - tam, gdzie [Enid](#p_enid) zrobiła burdę - i znika w kałuży wody, by próbować ratować karczmę, nim przybędzie odsiecz.
    - Gdy sytuacja zdaje się stracona, a pierwsze skry zaczynają opadać na strzechy budynków [Morgana](#p_morgan), jedno z pobliskich drzew otwiera się, by pozwolić przejść dwóm postaciom.
    - Rudobrody natychmiast rzuca się w ogień, za nim, na prośbę [Finarrina](#p_druid_finarrin), jak jej się zdaje na ratunek pomyleńcowi, rzuca się [Ilana](#g_ilana). Doświadczając niebagatelnych oparzeń, jest świadkiem niesamowitego widowiska, jakim jest biegający po lesie ognisty lis, przyzwany przez nielubiącego wody druida, który wchłania w siebie inferno, ocalając tym samym karczmę oraz rozciągającą się dalej gęstwę lasu.
    - Po tym bohaterskim akcie, klęczący, pogrążony w mantrze(?) [Kristoff](#p_kristoff) osuwa się nieprzytomny, ale nietknięty przez żywioł. Przypieczona i osmalona [Ilana](#g_ilana) ostatkiem sił wlecze nieprzytomnego młodzieńca do karczmy.

##### [Sesja 133](#sesja-133) [Sesja 135](#sesja-135)