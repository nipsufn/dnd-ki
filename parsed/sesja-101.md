### Sesja 101
##### [Sesja 100](#sesja-100) [Sesja 102](#sesja-102)
1. Komu w drogę
    - Przy śniadaniu [Ilanę](#g_ilana) i [Skovika](#p_skovik) zaczepia Artur, jeden ze studentów, z którymi przypłynęliśmy do miasta. Podobno straż się za nami rozgląda, chcą zadać pytania o rozróbę u kowala.
    - Żak jest bardzo podekscytowany wydarzeniem, pociągnięty za język w swoim słowotoku wspomina, że jeden z napastników miał lekko spiczaste uszy.
    - W tym samym czasie w swoim pokoju [Kajetan](#g_kajetan) rozmawia z [Mirną](#p_mirna), która poprzedniego wieczoru zabalowała z koleżankami. [Druidka](#p_mirna) dziś dzień rusza z powrotem do [Kerack](#l_kerack).
    - Na prośbę [elfa](#g_kajetan) zrobi odpis traktatów alchemicznych, których to oryginał ukryła w swoim lokum w [Kerack](#l_kerack).
    - [Kajetan](#g_kajetan) dołącza do śniadania. Zostaje uświadomiony o potrzebie wizyty u strażników, coby nikt za nami nie gonił za murami miasta.
    - Przed wyruszeniem do [Bronowic](#p_bron) zamiarujemy zahaczyć o najbliższą strażnicę. Przechodząc obok Mieczów i Pierogów zauważamy dwóch stróżów prawa, więc korzystamy z okazji, by powiedzieć, co wiemy.
    - Przed sklepem stoi piękny, okazały rumak, u boku którego wiszą przytroczone pakunki, w tym jeden dość sugestywny - o wymiarach mieczy, które kuł na zamówienie [Hatori](#p_hatori). Właścicielem konia okazuje się być wiedźmin w czerwonej skórze, który właśnie sposobi się do drogi.
    - Sam [Hatori](#p_hatori) jest pochłonięty odmalowywaniem zakładu po jatce. Ani on, ani wiedźmin nie zwracają na nas szczególnej uwagi.
    - Odjeżdżając spod przybytku, wiedźmin rzuca do [Ilany](#g_ilana) coś o wciskaniu nosa i kocim pysku.
    - Rozmawiamy ze strażnikami. Są równie zaskoczeni naszą postawą, co znudzeni naszym opisem zajścia - nie dowiedzieli się niczego nowego. [Ilana](#g_ilana) usiłuje naśladować język, w którym mówili zaszlachtowani napastnicy, w nadziei, że da im to jakąś wskazówkę. Na próżno.
    - [Kajetan](#g_kajetan) rozpoznaje język nilfgaardzki w opowieści [dziewczyny](#g_ilana), ale nie dzieli się tym odkryciem z lekceważącymi nas strażnikami.
2. Przez [Trupią Knieję](#l_trupia_knieja)
    - Odprowadzeni przez jednego ze strażników do bram, dowiadujemy się, że droga do [Bronowic](#p_bron), którą wybraliśmy wiedzie przez [Trupią Knieję](#l_trupia_knieja), którą powinniśmy ominąć idąc przez [Novigrad](#l_novigrad), jako że ludzie stamtąd nie wracają.
    - Przed gęstą ścianą lasu stoi drogowskaz: północ - [Erde](#l_erde), północny wschód - [Arn Skrone](#l_arn_skrone), wschód - [Heddel](#l_Heddel).
    - Pierwszy dzień podróży niczym się nie wyróżnia. Las jest nad podziw bujny, ale droga, choć nieużywana i lekko zarośnięta, jest przejezdna. Widzimy nawet ślady jakiegoś wozu.
    - Nocujemy blisko potężnego punktu mocy, ukrytego gdzieś pod wzgórzem czy kurhanem. Nienaturalnie ciekawsko przyglądają się nam całą noc kruki, a [Kajetanowi](#g_kajetan) śni się towarzysz z przeszłości, [Isilme](#p_isilme).
    - Kolejnego dnia znajdujemy rozbity wóz więzienny [Łowców](#r_lowca) Czarownic - przewrócony na bok i porośnięty, najwyraźniej leży tak od kilku tygodni.
    - Na koźle dalej tkwią zwłoki dwójki [Łowców](#r_lowca), nierozszabrowane, jedynie nadjedzone przez zwierzęta. Woźnica ma ze sobą list - *"Przetransportujcie więźnia do ruin Est. Jedźcie dłuższym szlakiem - Z"*. Po więźniu nie został żaden ślad po za rozsadzoną od środka kratą wagonu.
    - [Ilana](#g_ilana), mimo wyraźnych protestów [Kajetana](#g_kajetan), zabiera ze sobą dwa srebrne miecze [Łowców](#r_lowca) - na wszelki wypadek, gdyby miały nam się przydać podczas dalszej przeprawy przez las.
    - Docieramy do lekkiego wzniesienia, z którego lepiej widać okolicę:
        - samotna kamienna wieża pośród gęstwiny lasu na wschodzie, przypuszczalnie w okolicy [Arn Skrone](#l_arn_skrone)
        - niewielka wieś otoczona palisadą, na północy, zdaje się, [Erde](#l_erde)
    - Bacząc na zbliżający się zachód, kierujemy swe kroki do bliższej osady na północy. Na miejscu zastajemy taki oto widok:
        - osada jest podupadła, wygląda na opuszczoną/porzuconą od dłuższego czasu
        - wszystkie zabudowania zaczynają zarastać, palisada jest zbutwiała
        - na środku osady stoi kamienna studnia, a wokół niej w wysokiej trawie leży mnóstwo kości, w tym kilka psich czaszek
        - przed palisadą stoi kolejny, równie zdezelowany drogowskaz; dyndające obecnie tabliczki niegdyś wskazywały na 3 destynacje: [Bronowice](#p_bron), [Arn Skrone](#l_arn_skrone) oraz posiadłość Von Everec
    - Szykujemy się do noclegu pod wsią, gdy uwagę [Skovika](#p_skovik) i [Kajetana](#g_kajetan) przykuwa coś w lesie po przeciwległych stronach obozowiska. Obaj porywają się w las.
    - [Ilana](#g_ilana), mając niewiele czasu do namysłu, porywa się za [Kajetanem](#g_kajetan) i dogania go na skraju niecki wyściełanej gęstym, wysokim runem.
    - [Druidka](#g_ilana) zauważa, co tak przyciąga [elfa](#g_kajetan) - dziwny totem z patyków i kości, zwieńczony wilczą czaszką z przyprawionymi rogami (podobny do totemów Protektora).
    - Nawoływany przez [Ilanę](#g_ilana) [Kajetan](#g_kajetan) otrząsa się w momencie, gdy totem aktywuje się i, pod postacią wilka z patyków, kości i pnączy, rzuca się za nami w pogoń.
    - [Skovik](#p_skovik) także wraca do zmysłów zanurzony po szyję w gęstym chruśniaku. Wychodzi z pomocą [Kajetana](#g_kajetan) i obaj uciekają przed drugim, identycznym totemem.
    - W tym czasie [Ilana](#g_ilana) zajmuje ścigającego ogara numer 1. Zebrawszy się w kupę, rozprawiamy się całkiem szybko z oboma drewnianymi psami. [Kajetan](#g_kajetan) błyskawicą spopiela resztki, wypalając przy tym spory tunel w drzewach i powodując pożar.
    - [Elf](#g_kajetan) kategorycznie odmawia pomocy w gaszeniu swojego ognia. [Ilana](#g_ilana) porywa się więc sama na ratunek palącym się drzewom. Na szczęście po chwili zaczyna padać deszcz, który szybko przeradza się jednak w ulewę stulecia.
    - Wysłuchując klęcia [Kajetana](#g_kajetan) na lasy, kończymy rozbijać obóz. Przemoczeni do ostatniej nitki, suszymy się w bezpiecznym bąbelku i kłócimy o pożar, gdy [Skovik](#p_skovik) uświadamia nas, że las regeneruje się na naszych oczach.
    - Burza trochę się uspokaja, [Kajetan](#g_kajetan) chyba też. Przyzywa swoją sowę i wysyła ją na rekonesans, by odnalazła [Bronowice](#p_bron), a sam kładzie się spać.
    - W czasie pierwszej warty [druidkę](#g_ilana) odwiedza leszy, obrońca tego lasu - górująca postać leśnego ducha z jelenią czaszką zamiast głowy.
    - Leszy robi oględziny pola bitwy i zbiera szczątki swoich ogarów. [Ilana](#g_ilana) wymienia z nim kilka zdań, oddając kawałek czaszki jednego z psów z wyrytą runą w języku druidów. Leszy daruje jej w zamian ciernistą gałązkę i pozwolenie na dalszą podróż, po czym odchodzi w las.
    - [Druidka](#g_ilana) zmienia się z [Kajetanem](#g_kajetan) na warcie. Mówi o leszym, ale [elf](#g_kajetan) jest nadal poirytowany i oburzony nieuzasadnionym atakiem - nie chce słuchać druidzkiego usprawiedliwiania leśnych duchów.
    - W nocy [Ilanę](#g_ilana) nawiedza dziwny sen, podzielony na kilka obrazków:
        - wioska wiodąca życie w zgodzie z naturą
        - kamienny zamek na zboczu ze znajomą wieżą, patrzący na moczary
        - młoda grzybiarka spacerująca w lesie
        - ta sama grzybiarka w celi ciemnego lochu, za kratami
        - ten sam zamek - ruiny z pojedynczą wieżą
        - ta sama wioska - ruina powoli przejmowana przez las
    - Kolejnego dnia w drodze [Kajetan](#g_kajetan) i [Ilana](#g_ilana) dyskutują, a raczej kłócą się o zachowanie obrońcy lasu. Do dyskusji wtrąca się nawet [Skovik](#p_skovik), ale żadne argumenty zdają się nie przemawiać do naburmuszonego [maga](#g_kajetan).
    - Mijamy opuszczony, pokaźny dworek także popadający w ruinę (rezydencja Von Evereców?), budzący smutek i lekką gęsią skórkę.
    - Wieczorem docieramy na miejsce. [Bronowice](#p_bron) wyglądają naprawdę malowniczo - jak z sielskiego obrazka, jeśli nie liczyć konstrukcji starego młynu straszącego po drugiej stronie rzeki.
3. Jawunt i Aldona
    - [Bronowice](#p_bron) leżą po obu stronach rzeczki. Strona, po której stoi młyn wydaje się opustoszała.
    - Zostaje nam wskazany mały folwark, w którym podejmują nas znajomi [Shani](#p_shani):
        - kobiety znają się z uczelni w [Oxenfurcie](#l_oxenfurt), są przyjaciółkami
        - [Shani](#p_shani) gościła na ich weselu około rok temu
        - w okolicy są pola uprawne i winorośla, głównie po drugiej stronie rzeki, w okolicy młyna
        - malowniczą osadę często odwiedzają studenci z [Oxenfurtu](#l_oxenfurt)
        - problemy zaczęły się jakieś pół roku temu, w czasie [Imbaelk](#r_imbaelk)
        - na dwa dni przed świętem zniknęła córka młynarza; nikt jej dotąd nie odnalazł
        - niedługo później poszła fama, że po polach w czasie dnia grasują jakieś widzidła; po jakimś czasie kilku z chłopów zasłabło przy pracy
        - reszta wsi zaczęła odmawiać pracy na niebezpiecznych polach
        - przy [Belleteyn](#r_belleteyn) młynarz powiesił się z rozpaczy za córką
    - Zostajemy ugoszczeni na noc w stodole gospodarzy. [Kajetan](#g_kajetan) taktownie wychodzi na spacer po okolicy, kiedy [Ilana](#g_ilana) i [Skovik](#p_skovik) postanawiają sprawdzić poziom wygody siana.
    - W oczku wodnym niedaleko posesji gospodarzy [elf](#g_kajetan) dostrzega coś błyskającego na dnie.
    - Podczas igraszek w sianie [Ilanie](#g_ilana) boleśnie wbija się w pośladek kawałek grzebyka-ozdóbki do włosów.

##### [Sesja 100](#sesja-100) [Sesja 102](#sesja-102)