### Sesja 118
##### [Sesja 117](#sesja-117) [Sesja 119](#sesja-119)
1. Zza drzwi
    - Intensywna eksplozja energii towarzysząca zamknięciu białego portalu posyła wszystkich na glebę.
    - [Ilana](#g_ilana), której odległość od zajścia pozwoliła utrzymać się na nogach, rozgląda się po okolicy. W promieniach zachodzącego słońca światło załamuje się na kilku punktach widocznych na tle górskiej panoramy. Jeden z nich, najbliższy, na sąsiednim wierzchołku, znajduje się na czole białego konia, a przynajmniej tak się [druidce](#g_ilana) wydaje. Słyszy nawet stuk jego kopyt o zamarznięte skały. Słońce zachodzi i zjawisko znika.
    - Drewniane drzwi czarnego portalu, do tej pory tłumione portalem do Białego Zimna, otwierają się. Za nimi widzimy [Stregobora](#p_stregobor) i [Istredda](#p_istredd).
    - Czarodzieje relacjonują zajście z otwarciem portalu:
        - iluzję perfekcyjną w krypcie udało im się ominąć z pomocą [Stokrotki z Dolin](#p_francesca) (skontaktowała ich [Ida](#p_ida)) - to ona zaproponowała, by miast odczyniać potężny czar, przesunąć go w artefakt, co też uczyniła
        - Franceska udała się na spoczynek, tymczasem dwaj magowie-archeolodzy kontynuowali swoje badania
        - natknęli się na ten sam korytarz i portal, co my
        - poprzez portal dostali się na szczyt góry
        - gdy badali fundamenty wieży zostawione przez [Aen Drisichean](#r_aen_drisichean), nad nimi otworzył się portal do Białego Zimna
        - z portalu wylała się fala potworów, więc bezradni magowie postanowili wziąć nogi za pas i salwować się teleportacją
        - [Stregobor](#p_stregobor) otworzył portal do swojej wieży w Blaviken; gdy jednak próbowali z niej wyjść, drzwi otworzyły się znów na Kwarcowej Górze
        - wówczas widzieli, jak żywiołak-piramida wylazł przez wyrwę
        - [Radcliffe](#p_radcliffe) zjawił się posprzątać ten bałagan
        - dwaj magowie spróbowali odesłać żywiołaka na jego płaszczyznę; żywiołak w jakiś sposób zabrał [Radcliffe'a](#p_radcliffe) ze sobą, po chwili wrócili, przy czym [mag](#p_radcliffe) - już nieprzytomny i zamrożony
        - [Stregoborowi](#p_stregobor) udało się teleportować poszkodowanego do [Kaer Seren](#l_kaer_seren), po czym wrócił do swojej wieży, w której ukryli się z [Istreddem](#p_istredd)
        - nie mogąc pokonać żywiołaka, ani pozostałych potworów, czarodzieje utknęli w wieży na prawie miesiąc
    - Debatujemy co dalej. [Yennefer](#p_yennefer), [Stregobor](#p_stregobor) i [Istredd](#p_istredd) teleportują się na [Thanedd](#l_wyspa_thanedd). Nie zamierzają brać udziału w polowaniu na zrzuconego przez [Ilanę](#g_ilana) żywiołaka, którego zbadanie może potencjalnie pomóc wyleczyć [Radcliffe'a](#p_radcliffe). Na nic zdają się [Kajetanowe](#g_kajetan) apele do lepszej natury i kamraterii.
    - Zostajemy we trój z [Zavistem](#p_zavist). Decydujemy się odpocząć i nazajutrz zapolować na żywiołaka, i - jeśli się powiedzie - zabrać go na [Thanedd](#l_wyspa_thanedd).
    - Przed spoczynkiem rzucamy okiem na domek na szczycie góry. Wnętrze przypomina górską, myśliwską samotnię. No, prawie - stoi tu bowiem łóżko ze złota i kości, a ściany zdobią trofea pochodzące ze smoków.
    - Na jednej ze ścian wisi olejny obraz przedstawiający jakąś operację lub też eksperyment. [Zavist](#p_zavist) rozpoznaje trójkę mężczyzn wyobrażonych na dobrej jakości płótnie.
      ![cosimo-malaspina](https://github.com/nipsufn/dnd-ki/raw/master/img/cosimo-malaspina.jpg?style=block-center "cosimo-malaspina")<a id="obraz"></a>
    - Chata należała do maga [Malaspiny](#p_malaspina), nauczyciela [Alzura](#p_alzur) i [Idarrana](#p_idarran), doświadczonego łowcy smoków. Znajdujemy w nim bogate, choć (po za złotym łóżkiem) nie ostentacyjne meble wykładane smoczą kością, kolekcje pazurów i trofea, oraz księgę zapisaną jakimś dialektem Starszej Mowy.
    - [Ilana](#g_ilana), za zgodą [Zavista](#p_zavist), zabiera na pamiątkę dwie rzeczy: kościany grzebyk i pazur jednego ze smoków.
    - Następnie udajemy się na spoczynek w magicznej wieży [Kajetana](#g_kajetan).
2. W pogoń
    - Nad ranem omawiamy plan działania. Jeżeli uda nam się wytropić żywiołaka i zająć go wystarczająco długo w jednym miejscu, [Zavist](#p_zavist) spróbuje uwięzić go w krysztale. By to się udało, [Kajetan](#g_kajetan) spróbuje unieszkodliwić potwora zmieniając go chwilowo w coś mniejszego i bardziej bezbronnego - dajmy, jeża, albo innego chomika.
    - Z pomocą sowy [Kajetana](#g_kajetan) [Ilanie](#g_ilana) udaje się wypatrzyć ślad potwora prowadzący do górskiego jeziora.
    - [Zavist](#p_zavist) teleportuje nas na jego brzeg. Wstępnie przygotowuje krąg mogący uwięzić żywiołaka na czas jego pętania.
    - [Ilana](#g_ilana) zamienia się w niedźwiedzia i nurkuje, by sprowokować giganta do pogoni na powierzchnię. Udaje jej się nad podziw dobrze - prawie podziela los [Radcliffe'a](#p_radcliffe), gdy potwór koncentruje na niej swoją uwagę.
    - Nie chcąc się fatygować i ryzykować, a i widząc cięgi, jakie zbiera miś, zamiast zaganiać wroga w krąg, [elf](#g_kajetan) zamienia go w żółwia.
    - [Zavist](#p_zavist) pęta potwora w kryształ.
    - Nie mitrężąc wiele, teleportujemy się do ciepłego [Gors Velen](#l_gors_velen).

##### [Sesja 117](#sesja-117) [Sesja 119](#sesja-119)