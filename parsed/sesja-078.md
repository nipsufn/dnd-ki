### Sesja 78
##### [Sesja 77](#sesja-077) [Sesja 79](#sesja-079)
1. Nogi za pas
    - [Kajetan](#g_kajetan) podchodzi do Bleoberisa, by odprawić natarczywe widmo [Lloyda](#p_lloyd) z powrotem w zaświaty. Zmęczonemu [magowi](#g_kajetan) zaklęcie się nie udaje - z wyjątkiem tego, że zwraca na siebie uwagę dotychczas niemrawego upiora.
    - Zmęczeni i niewyspani, nie jesteśmy w stanie podjąć walki. Uciekamy prosto do [Mariboru](#l_maribor), do którego docieramy nad ranem. Wygląda na to, że nasz arcywróg nauczył się kontrolować martwe ptactwo...
2. Szybkie zakupy
    - Po zasłużonym odpoczynku wybieramy się do miasta. [Ilana](#g_ilana) kupuje przedmioty, którymi pomaga sobie w gusłach, a [Kajetan](#g_kajetan), nie mogąc ani sprzedać starej zbroi za uczciwy pieniądz, ani znaleźć potrzebnej mu do nowego zaklęcia statuetki, zadowala się zapasami na świerzy obiad.
    - Do miasta wpada trzech konnych, mało nas nie potrącając. Kierują się w stronę karczmy. [Druidka](#g_ilana) decyduje się zobaczyć co to za jedni, natomiast [Kajetan](#g_kajetan), spodziewający się rozmowy z konfratrami, wraca do piwnic.
    - Mężczyźni szepczą zaaferowani przy piwie. [Dziewczynie](#g_ilana) udaje się odczytać z ich warg przerażoną dyskusję o ścigającym ich upiorze człowieka, którego ograbili i powiesili na rozstaju dróg. Zrabowane dobra podobno zakopali gdzieś w lesie.
    - Do karczmy wpada jakiś miejscowy osiłek. Twierdzi, że bandyci potrącili jego żonę szarżując przez miasto. Żąda odszkodowania, na co dwójka za stołem, niby to przysłuchując się pertraktacjom szefa, powoli sięga po ostrza. 
    - [Ilana](#g_ilana), chcąc zapobiec burdzie w karczmie, wcina się w rozmowę i sugeruje, aby cała czwórka udała się na zewnątrz wyrównać rachunki. 
    - Szef zbirów i gruby wychodzą przed karczmę. Dochodzi do bitki, w efekcie której tubylec kończy na ziemi ze skręconym karkiem. Korzystając z całego zamieszania pozostała dwójka oprychów wymyka się do koni.
    - Zaalarmowani strażnicy zbliżają się do miejsca bójki, gdy [Ilana](#g_ilana) dopada rabusiów. Rzuca im od niechcenia, że zna sposób na ich upiora, lecz zostaje tylko zwyzywana od wiedźm.
    - [Druidka](#g_ilana) wraca na obiad, opowiadając czego się dowiedziała. [Elf](#g_kajetan) wysyła swoją sowę, licząc, że z odrobiną szczęścia ta zauważy gdzie rzezimieszkowie ukryli swój łup.
3. Kapitalna telekonferencja
    - Rozpoczyna się narada magów. Jest nieco bardziej kameralna, niż zwykle, a ci, którzy się pojawili, są tu głównie z obowiązku.
    - [Keira](#p_keira_metz) jest w drodze do [Aedirn](#l_aedirn), powinna dotrzeć na miejsce za jakiś tydzień.
    - [Stucco](#p_zangenis) w skrócie opisuje co się dzieje w okolicach [Carreras](#l_carreras) ([Keira](#p_keira_metz) wtrąca, iż miasteczko jest jej drogie - dowie się kto tam narobił bałaganu i odpłaci z naddatkiem), opisuje zajście w [Risbergu](#l_gora_cremora) (zachowując wiedzę o naszej obecności dla siebie) i apeluje o zwrócenie większej uwagi na tego typu problemy, co nie spotyka się ze szczególnym entuzjazmem zebranych.
    - [Radcliffe](#p_radcliffe) donosi, że piraci w [Kerack](#l_kerack) zostali "załatwieni", oraz że kradli artefakty na własną rękę, co przeczy niedawnemu występowi Dijsktry.
    - Znudzony [Kajetan](#g_kajetan) patrzy, co robi sowa. Widzi, jak wykopującym łup chłystkom [Lloyd](#p_lloyd) przetrąca karki, po czym przywraca ich do życia jako swoje marionetki.
    - [Carduin](#p_carduin) prezentuje wizję księcia [Foltesta](#p_foltest), zaklętego w kryształowy graniastosłup osadzony na szczycie dzwonnicy w jakimś mieście, którego nie rozpoznajemy. W boku sarkofagu wyryto napis: _"Dla drogiego [Radowida](#p_krol_radowid), Kochająca [Filippa](#p_filippa_eilhart)"_. Wywiązuje się niemrawa dyskusja o tym, co należy dalej zrobić. Po jakimś czasie, widząc, że nic mądrego nie uradzą, [mag](#p_carduin) zawiesza spotkanie.
    - Chwilę po spotkaniu [Keira](#p_keira_metz) otwiera połączenie. Dopytuje, czy aby na pewno nie wiemy co wydarzyło się w [Carreras](#l_carreras). Poirytowany [elf](#g_kajetan) odpowiada wprost, że wie kto i jakiego bałaganu narobił w [Carreras](#l_carreras), ale nie powie, bo ma własne problemy, bo pewna organizacja magów nie jest w stanie zapanować nad swoim bałaganem. [Keira](#p_keira_metz) zwięźle stwierdza, że osoby odpowiedzialne za bałagan w miasteczku gorzko pożałują, po czym się rozłącza.
    - Rozwścieczony jak szerszeń [Kajetan](#g_kajetan) po chwili oddzwania, w furii wykrzykując wszystko co wie o [Esme](#p_zielarka) (okazuje się rówieśniczce [Keiry](#p_keira_metz)), [Ivrynie](#p_arcydruid_ivryn), obelisku i tym podobnych.
    - Wśród krzyków rozjuszonego [elfa](#g_kajetan), [Ilanie](#g_ilana) udaje się dowiedzieć od towarzyszącego [czarodziejce](#p_keira_metz) [Lamberta](#p_lambert), jak można się pozbyć [Lloyda](#p_lloyd) permanentnie. Sposób jest dość wymyślny, bo zdaniem wiedźmina, [Lloyda](#p_lloyd) wzmacnia dybug. Upiora należy unieruchomić w ciele, które posiądzie i odciąć mu małe palce u nóg. Rozprawy należy koniecznie dokonać srebrną lub srebrzoną bronią.
4. Wizyta kogoś, kto pewnikiem nie jest diabłem
    - Obraz telekonferencji nagle zamarza. [Ilana](#g_ilana) przygląda się zjawisku z ciekawością, a [mag](#g_kajetan), zupełnie wybity z monologu, dochodzi do mrożącego mu krew w żyłach wniosku - nadeszła pora na wizytę nowego pryncypała [druidki](#g_ilana), który ot tak zatrzymał czas.
    - [Elf](#g_kajetan) oferuje gościowi, którego jeszcze nie widzi, wciąż ciepły obiad. Ten wchodzi przez zaklęte drzwi jak gdyby nigdy nic i przyjmuje zaproszenie.
    - [Dziewczyna](#g_ilana) próbuje doprecyzować umowę, którą zawarła, jednak postać, która przedstawia nam się jako [Gaunter O'Dimm](#p_gaunter), nie pozostawia cienia wątpliwości, że umowa zostaje w takiej postaci w jakiej została zawarta, a bezsilna [Ilana](#g_ilana), grożąc, wygląda jakby to jej grożono.
    - Przybysz przywraca [Skovika](#p_skovik) do życia, ostrzegając [Ilanę](#g_ilana), że jej wybranek powróci do swojej kamiennej postaci na zawsze, jeśli dziewczyna spróbuje wymigać się od cyrografu. Uprzejmie daje znać [Kajetanowi](#g_kajetan), że powinien wracać do swojej konferencji.
    - [Ilana](#g_ilana) czeka jak na igłach, aż kurz i kawałki kamienia opadną z jej [kochanka](#p_skovik). [Skovik](#p_skovik) wraca do życia trochę odrętwiały i lekko oszołomiony sytuacją. [Druidka](#g_ilana) wtula się w niego, kryjąc łzy.
    - Czas zaczyna znów płynąć. [Keira](#p_keira_metz) wygląda na skonfundowaną, w części pewnie tym, że [elf](#g_kajetan) zdążył prawie zupełnie się uspokoić.
    - [Czarodziejka](#p_keira_metz) zdaje się nie rozumieć albo nie słyszeć pytań o [Gauntera](#p_gaunter), a [mag](#g_kajetan) słyszy w uchu szept - _"jeśli nie będę chciał - nikt nie będzie wiedział o moim istnieniu"_.
    - [Kajetan](#g_kajetan), w chwili jasności umysłu, teraz raczej z zimną, celową furią, niż nieopanowanym gniewem, pyta, czy cała ta szopka była po to, by go rozwścieczyć. [Keira](#p_keira_metz) bez zbędnych komentarzy potwierdza jego podejrzenie - [elf](#g_kajetan) przerywa połączenie, kwitując, że jeśli baba już wszytko wie, to może się odczepić.
    - Udając się do swojego pokoju, [Kajetan](#g_kajetan) mija obejmujących się towarzyszy. Widok ten przypomina mu, że nie tylko znów jesteśmy w [Mariborze](#l_maribor), ale będzie musiał pomóc [Ilanie](#g_ilana) wywiązać się z jej umowy, odwlekając wizytę w [Kerack](#l_kerack) do dalej nieustalonej przyszłości. Trzaska drzwiami, testując solidność swojej roboty.
5. Zmiana - niezmiana planów
    - Następnego ranka, nieco spokojniejszy, [Kajetan](#g_kajetan) wysyła wiadomości do [Leiva](#p_leiv), [Ivara](#p_ivar) i [Mirny](#p_mirna), gdy [druidka](#g_ilana) usiłuje wmówić mu, że powinniśmy jednak wybrać się najpierw do [Kerack](#l_kerack), a dopiero stamtąd do [Brugge](#l_m_brugge), by dopełnić jej umowy.
    - [Kajetan](#g_kajetan), nieprzekonany, marudzi, że pozbycie się [Lloyda](#p_lloyd) metodą, którą [dziewczyna](#g_ilana) wyciągnęła z [Lamberta](#p_lambert), nie dopełni jej kontraktu. [Skovik](#p_skovik) wydaje się być dziwnie nieobecny podczas tej wymiany zdań i zupełnie jej nie pamięta...
    - [Leiv](#p_leiv) jest zły, ale żywy. Piraci zostali wygnani z [Kerack](#l_kerack) bez ceregieli i żagli, płynąc tylko o wiosłach, a na domiar złego, w okolicach [Gors Velen](#l_gors_velen) złapał ich sztorm. Wielu jego towarzyszy utonęło.
    - [Ivar](#p_ivar) ma się w porządku, [Eithne](#p_eithne) uwolniła ducha [Esme](#p_zielarka), a młodzieńcowi odradziła mieszanie się w naszą przygodę na północnej krawędzi lasu.
    - Warsztat [Mirny](#p_mirna) przynosi teraz dochód, a roboty jest w bród. Dziewczyna liczyła, że spotka [elfa](#g_kajetan) na święto przesilenia wiosennego. [Kajetan](#g_kajetan) niechętnie zgadza się na plan działania [Ilany](#g_ilana) z czysto egoistycznych pobudek.

##### [Sesja 77](#sesja-077) [Sesja 79](#sesja-079)