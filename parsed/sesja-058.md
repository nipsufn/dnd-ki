### Sesja 58
##### [Sesja 57](#sesja-057) [Sesja 59](#sesja-059)
1. Wielka chryja
    - Wychodzimy przed karczmę, ledwie widać jutrzenkę.
    - Przy wozie jedną z panienek poddusza kijem zakapturzona postać, w której rozpoznajemy [Enid](#p_enid). Krzyczy coś w stronę wozu. W okolicy jest druga postać, pewnie [Finarrin](#p_druid_finarrin).
    - Inna panna decyduje się uciekać. Jedno z okien wozu otwiera się, a uciekinierka zostaje powalona bełtem z kuszy.
    - [Ilana](#g_ilana) odbiega na bok, zamienia się w pająka i zakrada się do wozu niezauważona. W tym czasie służba biegnie po właściciela przybytku.
    - [Enid](#p_enid) i [Karoll](#p_karoll) krzyczą na siebie, próbując znaleźć przewagę w patowej sytuacji.
    - Z karczmy wyłazi [Morgan Guus](#p_morgan) w towarzystwie dwóch kmiotków, których mieliśmy już okazję poznać. Cała trójka dzierży naładowane kusze.
    - [Ilana](#g_ilana), już w wozie, zamienia się z powrotem w człowieka i próbuje zdzielić [burdelmamę](#p_karoll) wielką sakiewką, którą zauważyła w pomieszczeniu. Kobieta jednak jest diablo szybka i nie daje się tak łatwo ogłuszyć.
    - Po krótkiej bójce wór złota, [Karoll](#p_karoll) i [druidka](#g_ilana) wylatują przez okno wozu, po przeciwnej stronie niż [Enid](#p_enid).
    - [Ilana](#g_ilana) woła [Kajetana](#g_kajetan) na pomoc, po czym zamienia się w niedźwiedzia, częściowo ukryta przed gapiami (zaganianymi z resztą do karczmy przez [Finarrina](#p_druid_finarrin)) przez wóz.
    - Całą trójką rzucamy się w pogoń za wyjątkowo szybką i zwinną [rajfurką](#p_karoll). [Kajetan](#g_kajetan) szybko dostrzega ciężki worek, który kobieta ma pod pachą.
    - [Enid](#p_enid) dopada [kuplerkę](#p_karoll), bredząc o zemście. [Mag](#g_kajetan), ogarnięty żądzą złota, próbuje odkuć się za fiasko z [Kasparem](#p_kaspar) i złapać worek.
    - [Ilana](#g_ilana) zamienia się w człowieka i, próbując "uspokoić" ładującego bełty w całe zamieszanie [karczmarza](#p_morgan), oskarża [Karoll](#p_karoll) o czarostwo.
    - [Kajetan](#g_kajetan) "pomaga" oferując podział złota, które - póki co - bez skutku próbuje przechwycić w wirze walki.
    - [Morgan](#p_morgan) jest nieprzekonany (czyżby kolaborował z Wiewiórkami?), natomiast jego pracownicy - tak. Atakują swojego nieświadomego niebezpieczeństwa [pracodawcę](#p_morgan) sztyletami.
    - W tak zwanym międzyczasie, pozostałe kobiety pracujące zaprzęgły konie do wozu i ruszyły w kierunku [Mariboru](#l_maribor), zdaje się w nadziei na lepsze życie bez [szefowej](#p_karoll).
    - [Młoda druidka](#g_ilana) zamienia się w niedźwiedzia, tym razem zupełnie na widoku, by odgonić rzezimieszków od krwawiącego [krasnoluda](#p_morgan). Na szczęście cała ciżba siedzi już w karczmie, próbując obserwować co się dzieje przez okna z rybich pęcherzy.
    - [Karoll](#p_karoll) gwiżdże charakterystycznie, a później woła nawet [Yaevinna](#p_yaevinn), uciekając w las. [Kajetan](#g_kajetan), wciąż myślący o bogactwie, wypala w nią błyskawicą, jednak nie trafia.
    - [Enid](#p_enid) rzuca się za [burdelmamą](#p_karoll) w las. [Elf](#g_kajetan) jednak daje za wygraną i wraca pod karczmę.
2. Nieudolna deeskalacja
    - [Ilana](#g_ilana) _próbuje_ wytłumaczyć [krasnoludowi](#p_morgan) co się właśnie stało i dlaczego powinien trzymać naszą stronę. Ten jednak nie przebierając w słowach pierniczy o samosądach i bandytach. Chamskie odzywki jak zwykle prowokują równie uprzejme komentarze [Kajetana](#g_kajetan), co zaognia sytuację.
    - Krasnolud otwarcie oznajmia nam, że staliśmy się dla niego persona non grata i mamy się u niego więcej nie pokazywać, a o całym zajściu poinformuje oddział Czerwonych z [Mayeny](#l_mayena) i upewni się, że padną nasze imiona.
    - [Finarrin](#p_druid_finarrin), zrezygnowany, zostawia sprawę przy karczmie samą sobie i powoli rusza w stronę lasu, gdzie pobiegła [Enid](#p_enid). Zabrawszy rzeczy idziemy za nim, kłócąc się cicho - [Kajetan](#g_kajetan) uważa, że należy uciekać. [Ilana](#g_ilana) natomiast nie może pogodzić się z porażką, złymi decyzjami podjętymi w ferworze walki, i koniecznie chce pomóc [Enid](#p_enid), choć ta najpewniej jest już otoczona przez grupę wrogich Wiewiórek.
    - [Mag](#g_kajetan) ma minę jakby poważnie rozważał samodzielną ucieczkę, jednak [druid](#p_druid_finarrin) dostrzega celujących już w nas elfów. Używa swojego autorytetu [hierofanty](#p_druid_finarrin), aby zapewnić nam tymczasowe bezpieczeństwo, a [dziewczyna](#g_ilana) i, rad - nie rad, [elf](#g_kajetan), idą za nim do lasu.
    - [Enid](#p_enid) obezwładniła [Karoll](#p_karoll) i trzyma rapier przy jej szyi. Jest otoczona Wiewiórkami z naciągniętymi na cięciwach strzałami. Widzimy też dowódcę komanda, [Yaevinna](#p_yaevinn).
    - Próbując rozładować sytuację, [Ilana](#g_ilana) żąda wyjaśnień. [Starsza druidka](#p_enid) pokrótce opowiada jaki los spotkał jej matkę uprowadzoną przez Wiewiórki i jak dziewczynki, których narobią elfy ludzkim babom kończą jako pracownice u [Karoll](#p_karoll) i jej podobnym.
    - Sytuacja jest definitywnie bez wyjścia, gdy, nienaturalnie dla siebie, [Finarrin](#p_druid_finarrin) unosi się gniewem. Wszyscy zostajemy spętani korzeniami drzew. Elfy mają natychmiast odejść jeśli chcą jeszcze kiedykolwiek wejść do [Brokilonu](#l_brokilon), co, widząc potęgę [druida](#p_druid_finarrin), żwawo robią. [Enid](#p_enid) miota się, pomstuje i klnie.
    - [Yaevinn](#p_yaevinn) na odchodne obiecuje, że grzeszki [Karoll](#p_karoll) zostaną odpowiednio ukarane. Dodaje, że temperament [Enid](#p_enid) doskonale oddaje kto jest jej ojcem - niejaki Faolitiarna. Korzenie puszczają po chwili i nas. 
    - Zajmuje nam to trochę czasu zanim dochodzimy do siebie. [Enid](#p_enid) osuwa się na klęczki i szlocha przy jednym z drzew, przez chwilę towarzystwa dotrzymuje jej [Finarrin](#p_druid_finarrin). Po jakimś czasie [Kajetan](#g_kajetan) tworzy swoje bezpieczne schronienie.
    - [Ilana](#g_ilana) z [druidem](#p_druid_finarrin) udają się na krótki spacer, dyskutują o tym, co się wydarzyło. Druidka dowiaduje się, że po ucieczce z burdelu elfów [Enid](#p_enid) pracowała jako bardzo skuteczny najemnik, najchętniej polując na Scoia'tael. Pomagała jej wtedy niejaka Rayla - wówczas przyjaciółka, a obecnie kolejna osoba na krwawej liście [druidki](#p_enid).
    - [Druid](#p_druid_finarrin) obawia się, że [Ilana](#g_ilana), mając tak wiele cech wspólnych z [Enid](#p_enid), może skończyć podobnie jeśli zatraci się w poszukiwaniu swojej przeszłości.
    - Wróciwszy ze spaceru, [druidka](#g_ilana) decyduje się pójść do [Igny](#p_igna), opowiedzieć naszą narratywę, zanim sprawa zostanie zgłoszona żołdakom i przedstawiona na naszą niekorzyść przez [Guusa](#p_morgan).
    - [Dziewczyna](#g_ilana) zaczyna rozmowę od pytania o gnębiącego nas [Lloyda](#p_lloyd), łechcąc tym nieco ego [Igny](#p_igna) jako specjalistki. Nie dowiaduje się jednak niczego, czego nie dowiedziała się do tej pory od [wiedźmina](#p_gaetan). Następnie opisuje zajście pod karczmą. 
    - Sprawa wygląda raczej źle (fakt, że rajfurka to Wiewiórka bynajmniej nie pomaga naszej sprawie), jednak, z sobie znanych przyczyn, wydajemy się być [Myrtonowi](#p_lord_myrton) bardziej przydatni niż problematyczni, w związku z czym [Igna](#p_igna) żąda od nas przysługi, i upewni się, że to kim my jesteśmy nie przewinie się w raportach na temat incydentu.
3. Nic tu po nas
    - [Ilana](#g_ilana) wraca, opowiadając, co wskórała. Pisze list do [Skovika](#p_skovik) i daje go [Finarrinowi](#p_druid_finarrin) razem z innymi klamorami dla chłopaków. [Druid](#p_druid_finarrin) otwiera przejście w drzewie i zabiera [Enid](#p_enid) do [Wioski](#l_wioska).
    - Odpoczywamy, kłócąc się o neutralność i jej koszt oraz o plan wyprawy na [Skellige](#l_wyspy_skellige). Wygląda na to, że nie zostaje nam nic innego jak opowiedzieć się po stronie Redańczyków, na co [Ilana](#g_ilana) zgadza się bardzo niechętnie. 
    - Co do [wysp](#l_wyspy_skellige), nie dochodzimy do żadnego porozumienia - [Ilana](#g_ilana) koniecznie chce je odwiedzić, ale za nic nie popłynie tam bez [Skovika](#p_skovik), nie bacząc na potencjalne konsekwencje. Później, bardziej spokojnie, [Kajetan](#g_kajetan) opowiada jak to nie da się zawsze wygrać i nie każdą sytuację można naprawić...
    - Rano, przed naszym bąbelkiem znajdujemy wbitą w ziemię strzałę driady. Nie mogąc jednak żadnej dziwożony zauważyć, wyruszamy w dalszą drogę, do [Mariboru](#l_maribor).

##### [Sesja 57](#sesja-057) [Sesja 59](#sesja-059)