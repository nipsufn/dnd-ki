### Sesja 69
##### [Sesja 68](#sesja-068) [Sesja 70](#sesja-070)
1. Przygotowania do obrad
    - Wygląda na to, że [Bras](#p_bras) załatwił swoje sprawy w [Mayenie](#l_mayena) i teraz wybiera się do [Carreras](#l_carreras).
    - Przed zebraniem, z pomocą [elfa](#g_kajetan), [Ilana](#g_ilana) wysyła wiadomość do [Finarrina](#p_druid_finarrin). [Druid](#p_druid_finarrin) prosi o księgi podatkowe, bo chyba podpisał jakąś umowę z księciem [Kistrinem](#p_ksiaze_kistrin) względem nadań ziemskich.
    - [Bras](#p_bras) i [Kajetan](#g_kajetan) zaczynają prace remontowe w klatce schodowej, by nie marnować czasu do spotkania.
    - W międzyczasie udaje nam się dorobić zapasowy klucz do kanałów, tak by każde z nas miało po jednym.
    - Kiedy prace trwają, [Ilana](#g_ilana) wychodzi załatwić sprawunki, o które prosił ją [Finarrin](#p_druid_finarrin). Od [Brasa](#p_bras) dowiaduje się, że na księgi podatków Verdeńskich w [Redanii](#l_redania) nie ma co liczyć - należy ich szukać na miejscu. 
    - [Dziewczyna](#g_ilana) zaopatruje się więc na mieście w nieco przepłacony zestaw "małego księgowego" i trzy litrowe bukłaki krasnoludzkiego dwójniaka. Z podatkami na trzeźwo nie można.
2. Zebranie Nowej [Kapituły](#r_kapitula)
    - Spotkanie rozpoczyna się zalegnięciem mgły w pomieszczeniu, która szybko formuje się w okrągłą przestrzeń, większą niż piwnica, w której jesteśmy. W około stoją postaci, których część poznajemy, a pozycja w kręgu zdaje się odpowiada położeniu geograficznemu uczestników. Jest ich więcej niż ostatnio - to nie spotkanie samej Rady, a elity całej organizacji, na którą najwyraźniej składa się w sumie jakiś tuzin magów.
    - Moderatorem spotkania jest [Carduin z Lan Exeter](#p_carduin), jako że tymczasowa (?) głowa rady, [Triss Merigold](#p_triss_merigold), nie mogła wziąć udziału w spotkaniu.
    - W kręgu widzimy, zaczynając od naszej lewej:
        - [Radcliffe](#p_radcliffe), [Mozaik](#p_mozaik)
        - jakaś dwójka nieznanych nam i nie przedstawionych dotąd person
        - [Dorregaray](#p_dorregaray) - [Skellige](#l_wyspy_skellige)
        - [Istredd](#p_istredd), [Stregobor](#p_stregobor) - gdzieś na północy
        - [Carduin](#p_carduin)
        - [Keira](#p_keira_metz)
        - [Margarita](#p_margarita), niestety schowana za ścianą przez rozmiary projekcji
        - druga osoba schowana za ścianą
        - [Ida](#p_ida) - to już bardziej na wschód domyślamy się
        - kolejna nieprzedstawiona dotąd kobieta
        - [Stucco Zangenis](#p_zangenis)
    - Na środek zostają zaproszeni [Istredd](#p_istredd) i [Stregobor](#p_stregobor) - dwójka, która prowadzi prace archeologiczne w [Kaer Seren](#l_kaer_seren) w Górach Smoczych, na dalekiej północy:
        - [twierdzę](#l_kaer_seren) zasypała śnieżna lawina, a jej mieszkańcy zostali uwięzieni i szybko zamarzli (znaleziono ich w pełnym rynsztunku)
        - ktoś już odkopał przynajmniej część twierdzy, [Kapituła](#r_kapitula) nie jest pierwszym odwiedzającym w ostatniej dekadzie
        - [Stregobor](#p_stregobor), specjalista od iluzji, znalazł widziadło idealne, które demonstruje z pomocą zielonej latarni
        - pomimo użycia dedykowanego artefaktu, zaledwie wierzchnia warstwa iluzji rozprasza się, by ukazać fresk przedstawiający kilka [gryfów](#b_gryf); pomimo swojej natury, ściana jest solidna i nie da się przez nią przejść
        - styl przypomina nieco malowidła z Crag An, a namalowane nocne niebo, pomimo że nie przypomina żadnego, które do tej pory widzieliśmy - ma charakterystyczne konstelacje, w tym takie, których na naszym niebie nie ma; [Kajetan](#g_kajetan) robi wrażenie na [Brasie](#p_bras) rozpoznając [Pardwę](#r_pardwa), nim powie o niej [mówca](#p_stregobor)
        - archeolodzy zastanawiają się, czy punkt zwarcia sfer, [Pardwa](#r_pardwa), został umocniony wieżą, jak wiele innych takich punktów
        - wiedźmini szkoły [Gryfa](#b_gryf) (stworzonej przez [Malaspinę](#p_malaspina), nauczyciela [Alzura](#p_alzur)) znani byli z najbardziej umiejętnego wykorzystania Mocy, oraz wielkiego zbioru ksiąg
        - [Kapituła](#r_kapitula) planuje zrobić z [twierdzy gryfów](#l_kaer_seren) swoją nową siedzibę
    - Następnym mówcą jest [Stucco Zangenis](#p_zangenis):
        - opowiada o swoich odkryciach związanych z, zdaje się, losowymi mutacjami u zwierząt przebywających w okolicach punktów mocy od czasu "Zapaści" (jakiś kwartał przed Dwuksiężycową Nocą), która wzięła początek na wyspach [Skellige](#l_wyspy_skellige)
        - zwyrodniałe bestie nie są agresywne i szybko umierają; jak to hybrydy nie mogą się naturalnie rozmnażać - są sterylne
        - jeśli to czyjeś umyślne działanie, [mag](#p_zangenis) "nie widział takiej fuszerki od [Risbergu](#l_gora_cremora)"
    - [Dorregaray](#p_dorregaray) i kwestia [Skellige](#l_wyspy_skellige):
        - rządy [Cerys](#p_cerys) mogą wyspiarzy ucywilizować, jednak spotykają się z silną opozycją pozostałych rodów
        - [władczyni](#p_cerys) trzyma na dworze druida ([Myszowora](#p_myszowor)?), który uratował ją od trucizny po nieudanym zamachu
        - trucizna była połączeniem alchemii i magii (skąd to [Skovik](#p_skovik) miał?)
        - wyspa [Undvik](#l_undvik), miejsce gdzie rozpoczęła się "Zapaść", jest celem wypraw wyspiarzy polujących na obudzone czy też nowo przybyłe lodowe giganty; dzięki tej rozrywce mniej się biją między sobą
    - [Radcliffe](#p_radcliffe) i [Mozaik](#p_mozaik), [Kerack](#l_kerack):
        - mag musiał interweniować, ponieważ [Viraxas](#p_ksiaze_viraxas) jest obrażony na czarodziejów, a szczególnie na żeńską część kasty, przez to jak jego żona była traktowana na [Aretuzie](#l_aretuza) - jego asystentka, [Mozaik](#p_mozaik), nie mogła nic wskórać
        - [władyka](#p_ksiaze_viraxas) nasłał (nieoficjalnie ma się rozumieć) piratów ze [Skellige](#l_wyspy_skellige) pod przywództwem [Roeggnera Czarnego](#p_roeggner), by grabił statki transportujące zaklęte przedmioty
        - piratów podjudza jeszcze ktoś inny, identyfikujący się broszą o kształcie Salamandry - [Keira](#p_keira_metz) wspomina, że jakiś [Wyzimski](#l_wyzima) gang tak się znaczył, a [Triss](#p_triss_merigold) może wiedzieć więcej (miała z nimi osobiste porachunki)
        - Przejęte przez [władcę Kerack](#p_ksiaze_viraxas) magiczne artefakty są bezpiecznie przechowywane poza granicami kraju; jest skłonny pertraktować, ale nie z czarodziejkami
        - gdy [Ida](#p_ida) sarkastycznie komentuje zachowanie władców, za jej plecami zauważamy [Filavandrela](#p_filavandrel)
        - ktoś musiał donieść [Viraxasowi](#p_ksiaze_viraxas) o transportach, sam by się nie dowiedział
    - [Bras](#p_bras):
        - [Mayena](#l_mayena) straciła znaczenie; w miejscu miasta stawiany jest fort z minimalną obsadą, po drugiej stronie rzeki równy garnizon trzyma [Nilfgaard](#l_nilfgaard)
        - punkt mocy został totalnie wyczerpany, nie zostało nic
        - [Brugge](#l_m_brugge) się uspokoiło, gdy duża siła redańsko-temerska opuściła konstruowany fort
        - [Nilfgaard](#l_nilfgaard) ma nowego cesarza, [Morvrana Voorhisa](#p_morvran)
    - Do spotkania między [Dorregarayem](#p_dorregaray) a archeologami z północy włącza się niespodziewanie [Triss](#p_triss_merigold), w stroju podróżnym, wyraźnie zmęczona. Wydaje się słuchać, ale widać, że prowadzi intensywną rozmową z kimś z boku.
    - [Kajetan](#g_kajetan):
        - przekazuje wiadomość od księcia [Myrtona](#p_lord_myrton)
        - magowie zaczynają się oburzać, gdy z pozycji [Merigold](#p_triss_merigold) pojawia się sam [Dijkstra](#p_dijkstra), wchodząc [elfowi](#g_kajetan) w słowo
        - [elf](#g_kajetan), nie chcąc robić dziecinnie wyglądającej sceny, ustępuje miejsca nieproszonemu arcyszpiegowi
    - [Dijkstra](#p_dijkstra):
        - możliwe, że to on doniósł [Viraxasowi](#p_ksiaze_viraxas) o przemycie magicznych przedmiotów
        - [Filippa](#p_filippa_eilhart), jak [Raffard Biały](#p_raffard), miała zbyt duży wpływ polityczny i to trzeba było ukrócić
        - [Radowid](#p_krol_radowid) za głowę [Filippy](#p_filippa_eilhart) zwróci magom nadania i artefakty
    - [Triss Merigold](#p_triss_merigold):
        - próbuje uspokoić i przemówić do rozsądku rozwścieczonych zebranych
        - współpracując z [Dijkstrą](#p_dijkstra) (dobrowolnie czy pod przymusem) definitywnie zaszkodziła swojej pozycji, jej prawie pewna pozycja przyszłej głowy Nowej [Kapituły](#r_kapitula) jest teraz wątpliwa
3. Akcja telekomunikacja
    - Zanim [Kajetan](#g_kajetan) zdąży uspokoić się po chamskim zachowaniu [Dijkstry](#p_dijkstra) i zacznie zadawać pytania o [Skovika](#p_skovik), [Ilana](#g_ilana) przypomina [elfowi](#g_kajetan), że powinien poinformować [Ignę](#p_igna) o tym co zaszło, i wyrusza samodzielnie odebrać [wyspiarza](#p_skovik) z lasu. Zabiera ze sobą jeden z kamieni komunikacyjnych.
    - [Bras](#p_bras) też wychodzi, gdy [mag](#g_kajetan) zaczyna rozsyłać wiadomości:
        - do [Igny](#p_igna): _"[Dijkstra](#p_dijkstra) dotarł do [Kapituły](#r_kapitula) w trzy dni, i jego wystąpienie jest w centrum uwagi. [Dusek](#p_dusek) chce się dobrać do nietkniętej wieży maga za dwa świecidełka. Na bagnach jest punkt żywiołów, może być przydatny organizacji [Myrtona](#p_lord_myrton)"_
        - z [Leivem](#p_leiv): _"Kto jeszcze steruje [Roeggnerem](#p_roeggner), bo wspominałeś o tym - ktoś kto ma duże plecy. Obiecuje pomóc pozbyć się [Cerys](#p_cerys), dał mu magiczne urządzenie do śledzenia statków, które ma napadać."_
        - z Radcliffem dzieli się wiadomościami od [Leiva](#p_leiv) o [Roeggnerze](#p_roeggner); w zamian może przetestować i używać mobilnego kręgu aportacyjnego, który obecnie znajduje się w [Kerack](#l_kerack)
        - z [Stregoborem](#p_stregobor):
            - punkt zwarcia sfer [Pardwy](#r_pardwa) nie jest zakotwiczony; budowniczy wież uznali, że teren jest zbyt trudny
            - [Kajetan](#g_kajetan) wspomina o płaskorzeźbie przedstawiającej punkty zwarcia sfer oraz dostępie do archiwów [Aen Drisichean](#r_aen_drisichean)
            - wspomina też o istnieniu [Aen Eldrin](#r_aen_eldrin)
            - rozmówca jest zainteresowany, ale najbardziej interesuje go ściana, którą nazywa "iluzją idealną" i chciałby aby poszukać informacji na ten temat w bibliotece w Crag An (nie wie, że biblioteka jest właśnie tam - przynajmniej [Kajetan](#g_kajetan) mu nie powiedział)
            - interesuje go też dalsza współpraca, najchętniej oczywiście dostęp do Crag An
    - Kolejne dni [elf](#g_kajetan) spędza na odbudowie klatki schodowej i podłogi, wydzieleniu dwóch sypialni i ich umeblowaniu, częściowo z funduszy, które - wraz z częścią racji żywności - zostawiła mu na wszelki wypadek druidka.
4. [Wioska](#l_wioska)
    - [Ilana](#g_ilana) z pewnymi opóźnieniami dociera do [Wioski](#l_wioska). Przeliczając swoje siły na zamiary traci kontrolę nad swoją zwierzęcą formą, której używa do szybszego pokonania trasy. Na szczęście marnotrawi tylko jeden dzień.
    - W wiosce [dziewczynę](#g_ilana) wita zagrzebany w papierach [Finarrin](#p_druid_finarrin). Zdaje się, że przybyło mieszkańców, budują się nowe chaty - panuje tu ogólny rozgardiasz.
    - [Ilana](#g_ilana) wdaje się w pogawędkę z [mentorem](#p_druid_finarrin). Książę odstąpił druidom fragment ziem w północnej części [Verden](#l_verden) (wraz z ludźmi i przynależnościami) aby druidzi mogli osiedlić się tam na stałe i - podobnie jak w [Mayenie](#l_mayena) - założyć ośrodek kultu.
    - [Finarrin](#p_druid_finarrin) został mianowany doradcą księcia, a w zamian druidzi zobowiązują się pomagać ludziom z [Verden](#l_verden).
    - Przechadzając się po wiosce [Ilana](#g_ilana) zauważa [Enid](#p_enid) trenującą właśnie nowy narybek. [Starsza druidka](#p_enid) na widok [dziewczyny](#g_ilana) przerywa i prężnym krokiem podchodzi. [Ilana](#g_ilana), mając na uwadze okoliczności i stan [Enid](#p_enid) po ich ostatnim spotkaniu, spodziewa się rękoczynów. [Mentorka](#p_enid) zaskakują ją niepomiernie, gdy zamiast zdzielić kijem obejmuje ją serdecznie.
    - [Enid](#p_enid) wydaje się bardziej pogodna i spokojna. Wyjawia, że w jej życiu nastąpiło kilka zmian. Wygląda jakby od [W Pół Drogi](#l_pol_drogi) nie tknęła alkoholu. [Druidka](#p_enid) wyznaje, że w tamtym momencie wyrzuciła z siebie wiele żalu i narastającej latami nienawiści. Gdy ochłonęła, zrozumiała, że tylko niszczyła samą siebie. Odtąd stara się być lepszą wersją siebie.
    - Na powitanie [Ilany](#g_ilana) z lasu wychodzą [Skovik](#p_skovik) i [Gebo](#p_gebo), obaj przystrojeni w dziwnego rodzaju pancerz. [Wyspiarz](#p_skovik) chwali się, że sam go zrobił z resztek ubitej bestii.
    - [Ilana](#g_ilana) prosi [Skovika](#p_skovik) żeby dał jej jeszcze chwilę z [Finarrinem](#p_druid_finarrin). Mają jeszcze kilka spraw do omówienia, a potem go znajdzie.
    - Niedźwiadek podrósł, zarobił też kilka blizn, ale wyraźnie stęsknił się za [druidką](#g_ilana). Choć [Skovik](#p_skovik) oddala się, [Gebo](#p_gebo) siada przy [Ilanie](#g_ilana) i domaga się uwagi w postaci pieszczot.
    - [Finarrin](#p_druid_finarrin) dzieli się informacją, która trochę [Ilanę](#g_ilana) niepokoi: inicjatorem umowy z [Kistrinem](#p_ksiaze_kistrin) był [Gardi](#p_gardi), który teraz bardzo chętnie poświęca się sprawie i gimnastykuje, aby tylko wszystko szło zgodnie z planem.
    - [Ilana](#g_ilana) mówi [mentorowi](#p_druid_finarrin) o tym, co znaleźli na bagnach pod [Wyzimą](#l_wyzima). O [Lentinusie](#p_lentinus), niebezpiecznym chwaście i kręgu żywiołów.
    - W międzyczasie [druidka](#g_ilana) kontaktuje się z [Kajetanem](#g_kajetan) poprzez kamień. Elf biadoli coś podekscytowany o eksplorowaniu solo bibliotek [Craag An](#l_craag_an) w czasie nieobecności [Ilany](#g_ilana), co spotyka się z jej stanowczą reprymendą. [Dziewczyna](#g_ilana) obiecuje wieczorem podać dokładką datę swojego powrotu - wtedy będą mogli ustalić dalszy plan.
    - [Finarrin](#p_druid_finarrin) zgadza się z [dziewczyną](#g_ilana). Uważa, że powrót do [elfiej cytadeli](#l_craag_an) to chybiony pomysł.
    - [Druid](#p_druid_finarrin) opowiada o Dzikim Gonie, czerwonej komecie, która podobno zawsze przelatywała akurat, gdy wojacy z północy prali się z czarnymi.

##### [Sesja 68](#sesja-068) [Sesja 70](#sesja-070)