### Sesja 124
##### [Sesja 123](#sesja-123) [Sesja 125](#sesja-125)
1. Krzątanina
    - Wracamy do wioski ze spotkania z wodną nimfą. Resztę dnia spędzamy na zabawianiu dzieci.
    - Nazajutrz spotykamy się przy wspólnym śniadaniu w karczmie. Przed posiłkiem [Finarrin](#p_druid_finarrin) wraz z dziećmi odmawia krótkie dziękczynienie ku czci _"Wielkiego Przewodnika"_ (Bizoktor?).
    - Podczas gdy [Finarrin](#p_druid_finarrin) wybiera się w las prosić o audiencję u [Eithne](#p_eithne) (także w naszym imieniu), każde z nas znajduje sobie jakieś zajęcie:
        - [Ilana](#g_ilana)
            - zamiaruje wesprzeć [Enid](#p_enid) w nauczaniu dzieci, ale w [Wiosce](#l_wioska) zjawiają się chłopi z pobliskiej wioski
            - w zastępstwie za [Finarrina](#p_druid_finarrin) pomaga przybyłym po pomoc chłopom z cielącą się krową; dowiaduje się przy tym, że krowy wypasane przy granicy z lasem mają problemy po zjedzeniu jakichś pnączy
            - wróciwszy do [Wioski](#l_wioska) spławia [Gardiego](#p_gardi) szukającego [Finarrina](#p_druid_finarrin), by przekazać mu wieści o nowych podatkach
            - pomaga znaleźć miejsce dla poszkodowanych przez plagę przybyłych z [Nastrogu](#l_nastrog); zwykle [Finarrin](#p_druid_finarrin) leczy ludzi z wczesnymi oznakami zgnilca, którzy zjeżdżają tu z [Verden](#l_verden) i okolic
        - [Kajetan](#g_kajetan)
            - nieco struty świadomością, że grzebiąc w myślach chłopca nie opanował się przed zajrzeniem w głowę [Enid](#p_enid), zamyka się i opracowuje zaklęcie
            - wychynąwszy z odosobnienia, pomaga w praniu przyodziewy
    - Późnym popołudniem powraca [Finarrin](#p_druid_finarrin) z dobrą wieścią: [Enid](#p_enid) zgodziła się nas wysłuchać osobiście. Pomagamy przy wieczerzy, rozpraszając niepokojące myśli niemądrymi żartami.
2. Audiencja
    - Rankiem, po szybkim śniadaniu wyruszamy za [Finarrinem](#p_druid_finarrin) w mgłę. Zasłona tworzy dla nas jakby tunel, kończący się na otwartej polanie, na której to rosną dwie samotne wierzby płaczące, splecione z sobą tworzą coś na kształt portalu.
    - [Stary druid](#p_druid_finarrin) mamrocze jakieś zaklęcie i odsuwa kurtynę powstałą z witek na bok, ukazując nam pomieszczenie utkane z korzeni drzew. Przestępujemy portal i wchodzimy do środka.
    - Piwniczne pomieszczenie zdaje się być holem, w którym nieliczni petenci dopuszczeni przed oblicze [leśnej władczyni](#p_eithne) zwykle czekają na widzenie. Wnętrze tworzą naturalne formacje roślin o kształtach przypominających zwyczajne, domowe parafernalia.
    - Na powitanie wychodzą nam 3 małomówne driady. W oczekiwaniu na audiencję częstują nas napitkiem, którego [druidka](#g_ilana) uprzejmie odmawia.
    - [Ilana](#g_ilana) i [Kajetan](#g_kajetan) zostają poproszeni pierwsi. Prowadzeni przez jedną z driad wychodzimy z podziemnej nory na słoneczną polanę tonącą w fioletowej trawie, odciętą od nieba przez niebywale gęste korony drzew. [Eithne](#p_eithne) wita nas wygodnie usadowiona na kamiennej leżance. [Ilana](#g_ilana) mimochodem zauważa pozostałości starożytnego bruku co rusz miejscami prześwitujące spod falujących na wietrze traw.
    - Wykładamy naszą sprawę. [Kajetan](#g_kajetan) stara się pozwolić mówić [Ilanie](#g_ilana) - w końcu to jej inicjatywa, z czasem jednak, gdy dziewczyna zaczyna się w stresie plątać, uzupełnia jej mowę w umiejętny, dyplomatyczny sposób. [Druidka](#g_ilana) przekazuje list [Keiry](#p_keira_metz).
    - [Eithne](#p_eithne) nie jest zainteresowana polityczną dźwignią, jaką mogła by być pomoc [Keirze](#p_keira_metz) - tkwi w przeszłości, rozpamiętując rady, jakie czarodzieje (rzekomo? skąd miała by wiedzieć, jeśli nie rozmawia z ludźmi?) podsuwali sąsiadującym władykom w kwestii radzenia sobie z driadami.
    - [Królowa Driad](#p_eithne) samo rozważenie prośby [Keiry](#p_keira_metz) traktuje jak ogromną przysługę, żądając, aby w zamian [Ilana](#g_ilana) wylała jakiś płyn "w ofierze" na obelisku Protektora [Brokilonu](#l_brokilon). Prośba wydaje nam się podejrzana - zaraz po nas będzie rozmawiała z [Finarrinem](#p_druid_finarrin), który wciąż jest [hierofantą](#p_druid_finarrin) kręgu brokilońskiego, więc negocjacje z Protektorem i ofiary z bliżej nieokreślonych artefaktów powinny odbywać się za jego pośrednictwem i przyzwoleniem.
    - [Eithne](#p_eithne) ma w ręku kielich bardzo przypominający kość, którą znalazł Meik. Inne kielichy, którymi wcześniej nas poczęstowano, zauważył [Kajetan](#g_kajetan), wyglądają jak repliki tych, na które natknęliśmy się w [Craag An](#l_craag_an).
    - Dziękujemy za poświęcony nam czas, odmawiając przysługi. Odprawieni, odchodzimy, zostawiając list w rękach jednej z driad.
    - Mijając się w holu, [Kajetan](#g_kajetan) w telegraficznym skrócie informuje [Finarrina](#p_druid_finarrin) o toku rozmowy, by był przygotowany na nastawienie [Eithne](#p_eithne).
    - [Druida](#p_druid_finarrin) nie ma blisko dwie godziny. Wracamy razem do Niedźwiedzic. Zostajemy do czasu, aż nie nadejdzie wiadomość [Istredda](#p_istredd).
3. Chwila wytchnienia
    - [Ilana](#g_ilana) pomaga opatrywać ludzi z [Nastrogu](#l_nastrog). W przerwie rozmawia szczerze z [Finarrinem](#p_druid_finarrin) o swojej przyszłości w związku z zaprzysiężeniem na jego następczynię. [Druid](#p_druid_finarrin) wyjawia, że żałuje swej pochopności i bez ustanku szuka kogoś, kto mógłby zastąpić jej miejsce. [Dziewczyna](#g_ilana) ma niejasne przeczucie, że może mieć na myśli jedno z bliźniąt, które szkoli.
    - [Druidka](#g_ilana), już na osobności, zwierza mu się także ze swoich obaw związanych z nawiedzaniem cudzych snów. [Mentor](#p_druid_finarrin) radzi jej, by skonsultowała swoje wątpliwości z kimś uduchowionym, mającym rozeznanie w religii, jak na przykład kapłanki Melitele. Matka [Kruków](#r_kruk) przypomina mu jedną ze starszych bogiń czczonych przez ludzi - Dziewicę, Matkę i Staruchę w jednej osobie. Zaś co do samej umiejętności nawiedzania we śnie, jej korzeni powinna raczej szukać na Wyspach.
    - W swoim wolnym czasie [Kajetan](#g_kajetan) natomiast radzi i dopomaga magią przy konstrukcji wodnego młyna. Gawędzi przy tym z Diestalem o podziale obowiązków w [Wiosce](#l_wioska).
    - Wieczorem [elf](#g_kajetan) komunikuje się z [Mirną](#p_mirna). Poza stosunkowo miło spędzonym wieczorem, dowiaduje się, że:
        - Salamandry w [Kerack](#l_kerack) mają problemy z dostawami ziół potrzebnych do produkcji ich narkotyków
        - w gangu krążą plotki, że to wina czarodziejów, którzy namieszali coś z [Ysgith](#l_ysgith), z którego to gangsterzy importują komponenty
        - [Kajetan](#g_kajetan) opowiada, co naprawdę dzieje się w Angrenie
        - w Salamandrach pojawił się ktoś, kto podaje się za maga; [Mirna](#p_mirna) węszy podstęp, wtyczkę albo kogoś, kto próbuje grać na dwa fronty, sprawia wrażenie zaniepokojonej i gotowej zwijać żagle z tego portu w rejsie swojego życia
4. Pora w drogę
    - [Kajetan](#g_kajetan) odbiera wiadomość od [Radcliffe'a](#p_radcliffe). Głosowanie w sprawie leczenia czarodziejek trzeba było przyspieszyć, dlaczego - dowie się na miejscu/zdalnym spotkaniu. Rzecz będzie się działa za dwa dni, obecność osobista rekomendowana.
    - Dostaje też wiadomość od [Elatan](#p_elatan). Dziewczyna potrzebuje pomocy, nie ma do kogo się zwrócić, a mimo ich ostatniego spotkania, być może ze względu na lepsze z par wspomnień kołaczących się w [Kajetanowej](#g_kajetan) (i być może jej też) głowie, liczy na spotkanie.
    - [Ilana](#g_ilana) odwiedza we śnie [Skovika](#p_skovik):
        - [wyspiarz](#p_skovik) jest na długiej łodzi, podobnie jak załoga przywiązany linami do masztu i pokładu
        - w górze, na ciemnym niebie odcina się zamek albo skały, z których coś, jakieś kształty (zwłoki?) spadają do wody
        - z wody wynurzają się syreny i łapią za burty łodzi, początkowo przyglądając się z zaciekawieniem, po chwili zaczynają "śpiewać" 
        - [Ilana](#g_ilana), przez nikogo nie zauważona, widzi, że marynarze, w tym [Skovik](#p_skovik), z zatkanymi woskiem i wełną uszami, ignorują potwory, starając się nadać łodzi jak największy pęd, by przepłynąć przez przeklęty obszar
        - jeden z marynarzy traci zatyczkę; natychmiast zaczyna się szarpać i rozwiązywać swoją linę
        - [Ilana](#g_ilana) próbuje go uratować, ściągając na siebie uwagę potworów - marynarze są dalej nieświadomi jej obecności
        - [druidka](#g_ilana) skupia się na fakcie, że to tylko sen; zatrzymuje się w miejscu, podczas gdy łódź płynie dalej
        - widzi jak potwory zapominają o niej, a niefortunny wyspiarz rzuca się w otchłań morza
        - [dziewczyna](#g_ilana), słyszy nad sobą furkot skrzydeł; podążając za radami skrzydlatego, damskiego głosu, skupia się raz jeszcze na Drummondzie i pojawia na powrót na łajbie, która właśnie dopływa do brzegu
        - widzi, że [Skovik](#p_skovik) się budzi, więc za radą kobiecego głosu opuszcza sen

##### [Sesja 123](#sesja-123) [Sesja 125](#sesja-125)