### Sesja 141

##### [Sesja 140](#sesja-140) [Sesja 142](#sesja-142)

1. Czekając na [Brasa](#p_bras)
    - W noc [Velen](#r_velen) [Ilana](#g_ilana) próbuje odwiedzić w snach Kruczą Matkę. Budzi się w jakiejś podziemnej norze pod drzewem. Gdy z niej wychodzi, trafia na wzgórze. Widzi rozgwieżdżone niebo, a pod nim morze ognisk w ciemnościach. Przy najbliższym, pod rozłożystym dębem, trzy niewidzące kobiety przędą gobelin z jej włosów, ciągnący się aż do odległych obozowisk, w których półprzezroczyste postaci zdają się doplatać swoje wątki. Raszple, zapytane, nie przedstawiają się, a indagowane o Kruczą Matkę, wskazują na drzewo. Gdy [dziewczyna](#g_ilana) kieruje się ku niemu, słyszy niemiły śmiech, po którym Trójca mówi jej, że swoje bóstwo musi odnaleźć na jawie. Dalej męczone, przyznają, że mówią o gaju Gedyneith. Smucą też coś o ciężkim wyborze z dużymi konsekwencjami, który przyjdzie jej podjąć i o wielkim brzemieniu, które na sobie nosi. Na gobelinie [Ilana](#g_ilana) dostrzega postać [Skovika](#p_skovik) z toporem i mieczem oraz to, że płótno rozdwaja się w tym miejscu.
    - Nad ranem, po śniadaniu [Kajetan](#g_kajetan) rozsiada się na ławeczce w sadzie i kontaktuje się z [Brasem](#p_bras), chcąc ustalić, kiedy ten się zjawi. [Mag](#p_bras) jest poirytowany, ale zdaje się nie na elfa i jego pytanie. Mówi, że ma jeszcze coś do załatwienia w [Kaedwen](#l_kaedwen) i za dzień-dwa stawi się po nas w [Ellander](#l_ellander).
    - [Ilana](#g_ilana) przysiada się do niego i opowiada:
        - o spotkaniu z bardką i jej ryżą, urokliwą asystentką w [Gors Velen](#l_gors_velen); [elf](#g_kajetan) wydaje się zupełnie niezainteresowany
        - o starciu [Roeggnera Czarnego](#p_roeggner) z okrętem rodu An Craite w okolicach Smoczych Kłów - rafy z charakterystycznymi fragmentami wystającymi nad morze w czasie odpływu
        - prosi o relację z wypadku na [Thanedd](#l_wyspa_thanedd), tym razem już na spokojnie, bez emocji i "dobrych rad"
    - Gdy tak rozmawiamy, do Świątyni kolejno przybywa dwóch kurierów. Pierwszy przynosi prośbę [Vigga](#p_viggo_regner) o wizytę domową u niesamowicie słabej i nie całkiem przytomnej małżonki. W drogę czym prędzej wyrusza [Matka Iola](#p_matka_iola) z kilkoma akolitkami. [Ilana](#g_ilana) chce złożyć [alchemikowi](#p_viggo_regner) grzecznościową wizytę. Apatyczny [czarodziej](#g_kajetan) stwierdza, że [dziewczyna](#g_ilana) może wyruszyć sama, jednak po namyśle i ona rezygnuje. Miast tego każde z nas wysyła list z wyrazami zdrowia i ofertą pomocy, [Kajetan](#g_kajetan) - magiczny, a [Ilana](#g_ilana) - poprzez Matkę Przełożoną.
    - Drugim posłańcem jest nikt inny jak Zyvik, wołający pomocy dla jego karawany z rannymi. Ponoć szli od Flotsam, gdy zaatakował ich podjazd ludzi z Crinfrid i Żoliborza.
    - Niemal przemocą wyciągamy z Zyvika, jak rzeczywiście ma się sytuacja pochodu. Niechętnie przyznaje, że potrzebują nie tylko kapłanek, ale i kogoś, kto odeprze nieprzyjaciela.
    - [Ilana](#g_ilana) jak zwykle gotowa jest pomóc każdemu w potrzebie, a i [Kajetan](#g_kajetan), choć niechętnie, poczuwa się w obowiązku, po tym jak naszedł Kaedweńczyka prosząc o pomoc kapłankom. Bierzemy ze sobą [Kristoffa](#p_kristoff) i ruszamy.
2. Na odsiecz
    - [Ilana](#g_ilana) zamienia się w rumaka, by wziąć na grzbiet [Kristoffa](#p_kristoff), który notabene nigdy nie jeździł wierzchem. [Kajetan](#g_kajetan), po eksperymentach z zamianą w żółwia, również zamienia się w rumaka, niosąc żelaznodupego Zyvika na powrót do osaczonego wozu.
    - Całą czwórką docieramy wkrótce do miejsca zasadzki. Niezmordowany kaedweński łucznik, władający ogniem druid, rozwścieczony niedźwiedź i mag w nader kwaśnym humorze szybko zmuszają napastników do kapitulacji. Cześć z nich to najemnicy, słynni Rębacze z Crinfrid, oraz grupa żołnierzy Zwolta, których większość poległa w utarczce - rozszarpani przez niedźwiedzia, położeni strzałami Zyvika lub zmienieni w kupkę popiołu przez [Kajetana](#g_kajetan). Ostatni pozostały przy życiu, ściągnięty przez [Ilanę](#g_ilana) z drzewa, zażywa jakąś truciznę i dołącza do swych stygnących kolegów.
    - Pomiędzy ludźmi Zyvika a Rębaczami prawie natychmiast wywiązuje się współpraca, jak gdyby kapitulacja tego typu nie była niczym nietypowym. [Elf](#g_kajetan) żąda od najemników wysokiej opłaty za fatygowanie maga, którą ci, bez marudzenia i w gotówce wypłacają na miejscu.
    - Dzięki sprawnej akcji straty w ludziach są szczęśliwie niewielkie. Druidzi łatają na miejscu, kogo mogą, by tylko dotrwali do kapłanek. [Kristoff](#p_kristoff) zdaje się mocno przeżywać przejażdżkę zafundowaną mu przez [Ilanę](#g_ilana), która kwituje zażalenia mało zawoalowanym komentarzem o ujeżdżaniu sprzed paru nocy.
    - Zyvik żąda od Rębaczy, by w ramach zadośćuczynienia pomogli odeskortować rannych do świątyni. Ruszamy w drogę, ale ciemni się już i chcąc nie chcąc jesteśmy zmuszeni stanąć na noc na obóz.
    - Okazuje się, że gorzałka przy wspólnym ognisku łagodzi wszelkie obyczaje. Poznajemy nieco bliżej Rębaczy. Jest ich czwórka: Boholt - najstarszy, ale wciąż krzepki i postawny, zdaje się głowa interesu; Ździeblarz, Niszczuka oraz najmłodszy, mianujący się [Kajetanem](#g_kajetan) z [Cleves](#l_cleves), a przez resztę Rębaczy wołany "Młody". Zdaje się, że to miano będzie mu służyło, póty nie dołączy do nich kolejny świeżak.
    - O ile [Kajetan](#g_kajetan) aka Młody prawie poszczał się ze strachu w starciu z niedźwiedziem-Ilaną, tak Boholt sprawia wrażenie, jakby taka sztuczka była mu dobrze znana. Podczas postoju [Ilana](#g_ilana) zagaja go o to:
        - jeszcze przed najazdem Czarnych na [Cintrę](#l_cintra), polowali w tamtej okolicy na potwora, chyba widłogona
        - przyłączył się do nich wyspiarz chętny na polowanie; w walce zmieniał się w niedźwiedzia
        - rębacz nie umie przypomnieć sobie jego dokładnego miana: Atis, Ares, a może i [Artis](#p_druid_artis)
3. Sąd Magów
    - Nazajutrz koło południa docieramy do świątyni. Kapłanki wychodzą nam naprzeciw i pomagają oddelegować poszkodowanych do lazaretu.
    - Niebawem zjawia się ubrany na wojskową modłę [Bras](#p_bras), któremu, co ciekawe, Zyvik salutuje, tytułując kapitanem i zdaje raport ze swoich poczynań. Okazuje się, że [czarodziej](#p_bras) służy Katarinie i Ortestowi jako generał i strateg.
    - [Bras](#p_bras) chce wiedzieć co takiego stało się w [Gors Velen](#l_gors_velen), że ściąga się go na [Thanedd](#l_wyspa_thanedd) na przeddzień decydującej, walnej bitwy. [Kajetan](#g_kajetan) bez wdawania się w szczegóły pokrótce streszcza swoją nieprzygodę.
    - Przenosimy się do [Gors Velen](#l_gors_velen). Ze wzgórza widzimy spory tłum w okolicy Małego [Mahakamu](#l_mahakam). Dowiadujemy się, że Molnar Giancardi, właściciel banku, został pierwszym krasnoludem w radzie miejskiej (co budzi kontrowersje wśród ludzkich ksenofobów), a ponadto otwiera nową karczmę "Pod Rudym Jaszczurem".
    - Wokół nadgryzionej [Aretuzy](#l_aretuza) stoją już rusztowania. Czyżby tym razem leciwa budowla miała zostać połatana konwencjonalnie?
    - [Kristoff](#p_kristoff) nie chce towarzyszyć nam na Thanned. Miast tego zamiarowuje sprawdzić nowootwartą karczmę krasnoluda.
    - Okazuje się, że jeden z uszkodzonych przez [Kajetana](#g_kajetan) pokojów należał do [Brasa](#p_bras) - czarodziej odnajduje swój dziennik w przedmiotach, które udało się [elfowi](#g_kajetan) zabrać ze sobą z pustyni. Zdaje się być przy tym lekko zawstydzony.
    - Drugą poszkodowaną jest Myra, do której należy reszta rzeczy, które [Kajetan](#g_kajetan) spakował do skrzyni. Elf chce odszukać czarodziejkę i oddać jej dobytek, ale zostaje poinformowany, że ta pracuje akurat nad czymś pilnie z [Mardinem](#p_mardin) i [Tizjaną](#p_tizjana), więc zostawia jej tylko dyskretną, magiczną notkę z prośbą o spotkanie.
    - Tymczasem udajemy się do biblioteki. Po drodze wpada na nas [Dorregaray](#p_dorregaray) i zapytany relacjonuje jak poszedł rytuał w [Ysgith](#l_ysgith). Wspomina, że zaraz po jego odprawieniu, gdy na powrót stabilizowali punkt Mocy, napatoczyli się na nich [Nilfgaardczycy](#l_nilfgaard). Magowie musieli brać nogi za pas, ale [Keira](#p_keira_metz) zdaje się być stabilna i powoli dochodzi do siebie.
    - Zostajemy poinformowani, że [Kapituła](#r_kapitula) zbierze się o zmierzchu, by sądzić w sprawie [Kajetana](#g_kajetan). [Dorregaray](#p_dorregaray) zagaja elfa, czym tak bardzo zaszedł [Carduinowi](#p_carduin) za skórę, że ten się tak na niego zacietrzewił, dając tym samym do zrozumienia, że mag może mieć do niego jakieś osobiste animozje.
    - [Ilana](#g_ilana) wykorzystuje okazję, by spytać [Dorregaraya](#p_dorregaray) o znaczenie swojej rangi w szeregach [Kapituły](#r_kapitula) i możliwość zabrania głosu na rozprawie. Dowiaduje się, że jej ranga oznacza honorowego gościa, a głosu w sprawie [Kajetana](#g_kajetan) może udzielić jej którykolwiek z magów uczestniczących w zebraniu - nawet sam oskarżony.
    - W bibliotece łatwo udaje się odnaleźć annały odnotowujące debaty Rady [Kapituły](#r_kapitula):
        - za przykrą sytuację z [Kaer Seren](#l_kaer_seren) ukarano [Stregobora](#p_stregobor) i [Istredda](#p_istredd):
            - [Stregobor](#p_stregobor) miał zostać nadwornym magiem w [Kovirze](#l_kovir) na pięć lat i uiścić karę 25 tysięcy sztuk złota. Okazuje się, że część kary wypłacił [Zavist](#p_zavist), przymuszając [mistrza iluzji](#p_stregobor) do wyprawy do Aedd Gynvael, miejsca, którego ten unika jak ognia - rządzi tam jedna z dam, które próbował wybić do nogi powołując się na przekleństwo Czarnego Słońca
            - [Istredd](#p_istredd) został zobowiązany do spłaty takiej samej kwoty, oraz "na ochotnika" wysłany do pomocy krasnoludom z sytuacją w [Mahakamie](#l_mahakam) (dziwna budowla w jednej z odkrytych jaskiń)
            - władyka [Koviru](#l_kovir) i [Poviss](#l_poviss) zamierza udostępnić z powrotem [Kaer Seren](#l_kaer_seren) [Kapitule](#r_kapitula), gdy tylko ta ureguluje koszta wyrządzonych szkód
        - za wpuszczenie na wyspę [Kaspara](#p_kaspar) odpowiedzialność wzięła na siebie cała Wysoka Rada; nikt nie poniósł żadnych realnych konsekwencji; postanowiono, że był to ostatni zjazd, na który zaproszono gości spoza organizacji
    - Myra odnajduje [Kajetana](#g_kajetan) jako pierwsza. Na pozór wściekła, cieszy się, że elf jest cały i zdrów. Szkoda jej tylko sukni i prywatnych bibelotów.
    - O zmierzchu dzwony obwieszczają również początek zebrania w sprawie wybryku [Kajetana](#g_kajetan). W tym celu udajemy się na wyższe z pięter [Aretuzy](#l_aretuza), gdzie zwykle obradują magowie. Po drodze rozmawiamy, a raczej kłócimy się o kwestię wyprawy na [Skellige](#l_wyspy_skellige) - tym razem to [Ilanie](#g_ilana) obrywa się za opieszałość i zostaje poczęstowana przez maga zarzutem jakoby uciekała od własnego szczęścia miast je gonić.
    - Sąd magów przypomina każde inne spotkanie. Na początek [Carduin](#p_carduin) złożył oskarżenie, sugerując że działania [Kajetana](#g_kajetan) mogły być umyślne i potencjalnie zaplanowane przez [Filavandrela](#p_filavandrel), a winnego należy wykluczyć z [Kapituły](#r_kapitula). Dalej wypytano [Kajetana](#g_kajetan), poszkodowanych Myrę i [Brasa](#p_bras), oraz [Ilanę](#g_ilana), która maluje [Kajetana](#g_kajetan) jako niekompetentnego choleryka, ale na pewno nie kogoś, kto szkodzi wedle jakiegokolwiek planu.
    - [Druidka](#g_ilana) posuwa się dalej i rzuca oskarżenie o wykroczenie poza swoje kompetencje [Carduina](#p_carduin), który, odmawiając wydania broszy, efektywnie utrudniał oskarżonemu stawienie się na rozprawę. Na tę zuchwałość kompanki [Kajetan](#g_kajetan) reaguje atakiem paniki i furii jednocześnie - czuje, że miast poprawić, pogarsza - o ile to jeszcze możliwe - jego obraz w oczach [Carduina](#p_carduin).
    - Po przydługiej naradzie, Wysoka Rada nałożyła na [Kajetana](#g_kajetan) karę wysokości 10 tysięcy sztuk złota, oraz zredukowała jego rangę w organizacji. [Carduin](#p_carduin), co dostrzec mogli nawet mało spostrzegawczy, nie był zadowolony, uważając, że kara jest niedostateczna.
    - Do spotkania, właściwie pod jego koniec, dołącza wciąż słaba, jednak prawie samodzielna i żywa [Keira](#p_keira_metz), prowadzona pod rękę przez [Lamberta](#p_lambert). Informuje, że w geście wdzięczności za pomoc naszej dwójki w przywróceniu jej zdrowia, pokryje grzywnę elfa, oraz że rezygnuje ze swojej pozycji w Wysokiej Radzie, nie chcąc narażać się na kolejne incydenty i wypadki. Na swoje miejsce wysuwa kandydaturę [Mozaik](#p_mozaik).
    - Dowiadujemy się przy okazji, że [Mozaik](#p_mozaik) i [Lars](#p_lars) zostają awansowani o jedną rangę za pracę na rzecz organizacji, której ostatnim owocem jest poprawa stanu [Keiry](#p_keira_metz). Oficjalna uroczystość odbędzie się za dwa dni.
    - Na zamknięcie obrad [Bras](#p_bras) opowiada o sytuacji w [Kaedwen](#l_kaedwen): Zwolt będzie bronił Twierdzy Olvina. Wygląda na to że jej oblężenie przez Katarinę i Oresta będzie decydującym starciem tej wojny domowej.

##### [Sesja 140](#sesja-140) [Sesja 142](#sesja-142)
