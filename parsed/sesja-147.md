### Sesja 147

##### [Sesja 146](#sesja-146) [Sesja 148](#sesja-148)

1. Królowe i królowie dramatu z Wysp
    - Idziemy do portu poszukać plotek o latarni z Mosbergu, chcąc wybadać sprawę i zagrać przy okazji na nosie nadwornego maga.
    - [Ilana](#g_ilana) męczy Kajtetana aby wysłał wiadomość do [Leiva](#p_leiv) - zdaje się, że widziała drakkar noszący jego herb w porcie. [Elf](#g_kajetan) niechętnie się godzi, w odpowiedzi słyszy głos zaprutego Drummonda zapraszającego nas na piwo "Dorybaka". Rzeczona speluna znajduje się ponoć (a jakże) w dzielnicy Małe [Skellige](#l_wyspy_skellige).
    - Nabrzeże capi tu niewyobrażalnie rybami w różnym stopniu rozkładu. Na molo znajduje się budynek - może zniszczony drakkar ustawiony kilem do góry - który wydaje nam się być właściwym miejscem. Zdobią go najrozmaitsze rybackie utensylia oraz trofea - ogromne szczęki morskiej ryby o ostrych zębach jak piła.
    - [Kristoff](#p_kristoff) krzywi się rozpoznając symbole rodów nieprzyjaznych An Craite. Karczmarz - srogo wytatuowany, półnagi pirat patrzy na nas spode łba. Wygląda na to, że przybytek ten jest prowadzony przez i gości głównie klan Dimun.
    - W ex-łajbie dostajemy zadziwiająco dobrego piwa jak na klasę przybytku. [Leiv](#p_leiv) jest od dłuższego czasu upijany przez swoją załogę i przyjaciół, w tym [Roeggnera Czarnego](#p_roeggner), na intencję potomka, który ponoć jest już w drodze.
    - [Druidka](#g_ilana) swoimi sposobami doprowadza naszego znajomego do trzeźwości. [Leiv](#p_leiv) nie bardzo chce opowiadać o Mosbergu przy wciętych towarzyszach, strzela tylko oczami w stronę [Roeggnera](#p_roeggner). Zaprasza nas na swój drakkar, by porozmawiać na osobności.
    - W drzwiach mijamy się z Łezką. [Ilana](#g_ilana) postanawia skorzystać z okazji i proponuje wieczerzę u [Kajetana](#g_kajetan), łudząc nadzieję, że będzie mogła porozmawiać z obojgiem z dala od wścibskich uszu reszty piratów.
    - Na łodzi [Sroka](#p_leiv) chowa jakieś mapy, gdy tylko wchodzimy do jego kapitańskiej kajuty. [Kristoff](#p_kristoff) chce wyjść, by poszanować naszą prywatność, mówimy mu jednak by został - jak podróżujemy w kupie to podróżujemy w kupie i nie mamy przed sobą tajemnic.
    - [Leiv](#p_leiv) bez ogródek wypala, że planują z [Roeggnerem](#p_roeggner) usunąć [Cerys](#p_cerys) z tronu. Jesteśmy osłupiali, a [podopieczny Myszowora](#p_kristoff) zaczyna się robić czerwony i gorący. [Ilana](#g_ilana) wyprowadza go by zaczerpnął świeżego powietrza i nie podpalił (przypadkiem lub całkiem celowo) łajby [Drummonda](#p_leiv).
    - [Kajetan](#g_kajetan) ustala, że któryś z wyspiarzy zawiezie nas na Mosberg, i zaprasza do siebie na kolację, by porozmawiać w przyjemniejszych warunkach. [Leiv](#p_leiv) wskazuje mu dobrą miejscówkę na obóz - w dzielnicy ze świątyniami [Freyji](#r_freyja) i Melitele, w zielonej okolicy z dala od smrodu ryb.
    - [Elf](#g_kajetan) dołącza do towarzyszy, [druid](#p_kristoff) trochę już ochłonął. Mówi, że na rychło schowanych mapach widział wyznaczony kurs na Smocze Kły. Uważa, że wyspiarze, których spotkaliśmy zatopili innych, o których rozbiciu od jakiegoś czasu słyszymy plotki. Z [Ilaną](#g_ilana) ustalają, że wśród załogi na pewno była [Reah](#p_reah) - każą [Kajetanowi](#g_kajetan) wysłać wiadomość. Ten potwierdza - bardka-amatorka rozbiła się z ludźmi z Tuirseach na Smoczych Kłach, po kilku dniach zostali uratowani szalupami z [Bremervoord](#l_bremervoord). Jest zmęczona na tyle, że nie chce mówić wierszem, ale na uszczypliwość ma siłę.
    - Wyruszamy do zakątka, w którym stoi kilka świątyń i szpital. [Kajetan](#g_kajetan) pomaga z drobnymi naprawami w szpitalu - spotyka ciężko rannego woźnicę, który opowiada o stadzie stu z górą dzików, która stratowała jego karawanę z winem w drodze z Caelf do Vartburga - podczas gdy [Ilana](#g_ilana) i [Kristoff](#p_kristoff) wypytują kapłanki o sytuację na Mosbergu.
    - Mąż jednej z kobiet pomagających przy świątyni stacjonował w latarni, ale od około tygodnia nie ma od niego żadnych wieści.
    - Po rozmowie z kapłankami [dziewczyna](#g_ilana) wypala, że jej wybrankiem jest niedoszły zamachowiec na [Cerys](#p_cerys). [Druid](#p_kristoff) przyjmuje wieści z kamienną twarzą, po czym oznajmia, że zamierza czym prędzej samotnie wyruszyć do [Gors Velen](#l_gors_velen), na korepetycje z kontroli ognia u [Triss Merigold](#p_triss_merigold), miast bawić się z nami w poszukiwacza przygód. [Ilana](#g_ilana) jest mocno zaszokowana jego reakcją i próbuje przemówić mu do rozsądku, na próżno.
2. Trochę stypy, trochę weseliska
    - Wieczór spędzamy z Łezką, [Leivem](#p_leiv) i [Roeggnerem](#p_roeggner) w luksusowych progach [Kajetana](#g_kajetan). [Leiv](#p_leiv) jest pod wielkim wrażeniem. Wspomina, że [Lars](#p_lars) trochę go douczył z magii, potrafi na przykład wyczarować mgłę.
    - Żeglarze dyskutują cały wieczór z [druidką](#g_ilana) o polityce Wysp, co prowokuje [wyspiarkę](#p_asliv) i [elfa](#g_kajetan) do samobanicji do kuchni - dyskusja nie tylko ich nie interesuje, ale jest im przykra. [Ilana](#g_ilana) na wszelkie sposoby próbuje wyciągnąć z wyspiarzy kto jest ich tajemniczym zleceniodawcą i sponsorem. Mężczyźni z uporem trwają w swej konspiracji, którą psuje im Łezka. Dziewczyna w końcu nie wytrzymuje tej szarady i bezceremonialnie oznajmia, że pracują dla [Svanrige](#p_svanrige), wyspiarza z rodu Tuirseach, syna króla Brana, następcy króla Eista, co to ich wszyscy na Wyspach znali, szanowali itp itd.
    - Z innych ciekawostek:
        - rody popierające [Cerys](#p_cerys): An Craite, An Hindar, brokvar; rody popierające [Svanrige](#p_svanrige): Tuirseach, [Drummond](#p_drummond), Tordaroch, Dimun
        - znajomi [Roeggnera](#p_roeggner) pływający na [Skellige](#l_wyspy_skellige): handlarz miodem z [Novigradu](#l_novigrad) (szwagier niejakiego Sukrusa) i kupiec Bertram Towler (ex handlarz niewolników)
    - [Pirat](#p_roeggner) oferuje się, że może nas podrzucić w pobliże Mosbergu na swoim statku. Dalej, jeśli chcemy, możemy wypożyczyć za kaucją jego szalupę i w dwójkę powiosłować aż do brzegu.

##### [Sesja 146](#sesja-146) [Sesja 148](#sesja-148)
