### Sesja 100
##### [Sesja 99](#sesja-099) [Sesja 101](#sesja-101)
1. Pobudka śpiącego królewicza
    - [Skovik](#p_skovik) budzi się. Jest skołowany, ale fizycznie sprawny - nawet jeśli głodny i nieco odwodniony.
    - Ostatnie, co pamięta to jak [Lödbroke](#p_lodborke) odbił go z rąk oryginalnego łowcy głów.
    - [Kajetan](#g_kajetan) robi rekonesans okolicy bąbelka. Na drzewie coś wyryło pazurami dziwne znaki. Jest też osioł, a raczej to, co z niego zostało - girlanda z jego wnętrzności. Po babie nadal paruje śmierdząca kałuża, za to po świeczce ślad zniknął wszelaki.
    - W poszukiwaniu spoczynku i ciepłej strawy, wracamy do najbliższej cywilizacji. We wsi wszyscy wyglądają jakby bardzo źle spali, jednak zapytani odsyłają nas do sołtysa.
    - W drzwiach chatki sołtysa w [Jaworniku](#l_jawornik) mijamy jakąś zbrojną, zakapturzoną postać. Zostajemy zaproszeni na śniadanie, podczas którego dowiadujemy się, że:
        - minęliśmy się z wiedźminem zmierzającym na cmentarz
        - jakiś miesiąc temu do wsi przyjechał kowal, chcąc się osiedlić
        - niedługo po tym ciężarna żona kowala zmarła, więc pochowano ją na tutejszym cmentarzu
        - od tamtego czasu ludzie źle śpią i coś rozkopuje groby
        - sam kowal zapija swoje smutki w pobliskim zajeździe
        - sołtys jest winny jakieś pieniądze lokalnemu baronowi - pieniążek, jaki zostawiliśmy w podzięce za posiłek pozwoli mu uregulować należność
    - Wdzięczni za poczęstunek, wyruszamy w stronę [Oxenfurtu](#l_oxenfurt). W oddali, pod drzewem wisielców widzimy postać zbrojnego, spoglądającego zdaje się w naszą stronę.
    - Zauważamy, że ostatniej nocy wszystkie okoliczne ptaki spadły z nieba. [Ilana](#g_ilana), mając w perspektywie suchary, zbiera kilka co świeższych sztuk na rosół i pieczone w drodze.
    - Droga ze [Skovikiem](#p_skovik) zajmuje nam nieco dłużej. Ponad kwartał snu, nawet magicznego, odcisnął pewne piętno na ciele [wyspiarza](#p_skovik).
    - W drodze opowiadamy [Skovikowi](#p_skovik), co się działo w czasie jego drzemki.
    - [Skovik](#p_skovik) absolutnie odrzuca jakąkolwiek myśl o tym, że [Lödbroke](#p_lodborke) mógłby chcieć go wykorzystać, jest, okazuje się, jego bliskim przyjacielem. 
    - Z [nieokrzesanym berserkiem](#p_lodborke) znają się odkąd [osiłek](#p_skovik), jeszcze jako dzieciak, musiał ustąpić miejsca na ojcowskim dworze jego prawowitemu dziedzicowi. Tak trafił do [Fornhali](#l_fornhala), gdzie [Lödbroke](#p_lodborke), jako starszy chłopak, wziął go pod swoje skrzydła.
2. Zaczynając spłacać długi
    - W [Oxenfurcie](#l_oxenfurt) zatrzymujemy się w sklepie noszącym miano "Miecze i Pierogi", by uzbroić [osiłka](#p_skovik). W sklepie zastajemy pracownika oraz dwóch zbrojnych. [Ilana](#g_ilana) próbuje targować się, a gdy słyszy, że sklep należy do niejakiego [Hatoriego](#p_hatori), uprasza z nim rozmowy, powołując się na Diuka [Myrtona](#p_lord_myrton).
    - [Kajetan](#g_kajetan), zniecierpliwiony targami i urażony kolejnym nieprzemyślanym komentarzem [druidki](#g_ilana), wyrusza przodem do karczmy "Rozlewiska", w której już raz byliśmy.
    - [Dziewczyna](#g_ilana) dowiaduje się, że elf [Hatori](#p_hatori) rzeczywiście ma warsztat w [Novigradzie](#l_novigrad), jednak rezyduje w [Oxenfurcie](#l_oxenfurt) ze względu na atmosferę miasta oraz klientelę - wskazuje na jedną z czekających osób, mężczyznę w rudej, ćwiekowanej zbroi z mocno okaleczoną, pobliźnioną, częściowo sparaliżowaną twarzą, który zdaje się niecierpliwić i ponaglać mistrza.
    - [Ilanie](#g_ilana) udaje się wynegocjować dla [Skovika](#p_skovik) broń "spod lady" oraz cenę "po znajomości". W zamian otrzymuje pozdrowienia dla [Myrtona](#p_lord_myrton).
    - Przed wejściem mija ich czwórka zakapturzonych, uzbrojonych podróżnych, którzy także składają wizytę w zakładzie [Hatoriego](#p_hatori). Za drzwiami wywiązuje się jakaś utarczka w niezrozumiałym dla [druidki](#g_ilana) języku.
    - [Ilana](#g_ilana) i [Skovik](#p_skovik) zachodzą do Rozlewiska, dosłownie chwilę po [Kajetanie](#g_kajetan), zahaczając jeszcze po małe zakupy na drogę. [Elf](#g_kajetan) załatwił już nocleg i posiłek, za który [Ilana](#g_ilana) ma zapłacić w rewanżu za przechwałki o "swoim" majątku. Dwójka zajmuje stolik i pogrąża się w rozmowie.
    - W Rozlewisku [Kajetan](#g_kajetan) przy winie poznaje Filipa De Moire, profesora historii. Wywiązuje się między nimi osobliwa, acz ciekawa konwersacja: 
        - wykładowca był przyjacielem Premetycjusza Szezloka, o którego prosił pytać [Viggo](#p_viggo_regner)
        - Szezlok był profesorem historii i kulturoznawstwa magicznego
        - na czyjeś zlecenie prowadził badania na temat jakiejś nadprzyrodzonej, szklanej postaci i doszedł do imponujących wyników - owa postać złożyła mu nawet wizytę
        - oficjalnie nieszczęśnik zmarł jakiś czas temu przygnieciony szafą, po roku spędzonym w swoim domu, w kręgu wymalowanym przez rzeczoną postać, wewnątrz którego miał być bezpieczny
        - ściągnął na siebie nieszczęście, gdy inny nieznajomy przyszedł do niego prosić o informacje na temat tej samej, dziwnej, szklanej istoty
        - wersja De Moire mówi, że Szezlok tak naprawdę skręcił sobie kark następując na butelkę po winie, gdy opuścił krąg próbując uskoczyć przed walącą się na niego belką sufitową
        - miało to miejsce, gdy drugi nieznajomy składał mu wizytę, ale oficjalnie świadków nie ma
        - Szezlok w spadku przekazał De Moire wszystkie zgromadzone materiały, ale staruszek boi się do nich zaglądać - nie chce podzielić losu przyjaciela
    - [Mag](#g_kajetan) żegna się ze swym rozmówcą i wychodzi do domu aukcyjnego braci Borsodych, dowiedzieć się o przedmioty, które straciliśmy rok temu. Kostur [druidki](#g_ilana) tutaj nie dotarł - albo został już sprzedany - natomiast miecz [elfa](#g_kajetan) jest wciąż wystawiany na kwartalnych aukcjach (w każdy pierwszy piątek) z ostatnią ceną wywoławczą 750 sztuk złota.
    - W drodze powrotnej [Kajetan](#g_kajetan) zauważa jakąś rozróbę w okolicy sklepu [Hatoriego](#p_hatori). Nie zamierza się mieszać, jednak wspomina o tym [Ilanie](#g_ilana), nim zamyka się w swoim pokoju w karczmie.
    - [Druidka](#g_ilana) prosi [Skovika](#p_skovik), aby zaczekał na nią w pokoju. Sama zaś zamienia się w kota i wyrusza na przeszpiegi. Przed sklepem leży trzech rozpłatanych ludzi, w kałużach posoki, wewnątrz kolejnych dwóch. W całym przybytku krew znajduje się nawet na suficie. Jeden z agresorów ma przepołowioną głowę - od ucha po żuchwę. Z zaplecza dochodzą jednak dźwięki pracy na kowadle.
    - Ilana-kot zapuszcza się do warsztatu, gdzie widzi [Hatoriego](#p_hatori), całego i zdrowego, ubabranego krwią i pochłoniętego pracą nad wykuwaniem dwóch mieczy: jednego długiego i wąskiego oraz drugiego, szerokiego i skośnie zakończonego, niczym miecz kata. 
    - [Mistrz](#r_mis) przygotowuje się do wprawienia w jelec pokaźnego kryształu, zdaje się brylantu.
    - Po chwili do pomieszczenia wchodzi bezszelestnie postać, którą [dziewczyna](#g_ilana) już widziała - mężczyzna w czerwonej kurcie. Zdziwiony obecnością zwierzaka łapie kota za frak i rozmawia z [Hatorim](#p_hatori): 
        - chwali się, że złapał ostatniego napastnika
        - przekazuje rzemieślnikowi duży klejnot, wciąż zamknięty w zaciśniętej dłoni porywacza - identyczny jak ten, który [Hatori](#p_hatori) właśnie wprawia w broń
        - wspomina, że zleceniodawca, tj. jego przyjaciółka, byłby bardzo niezadowolony, gdyby klejnotu do osadzenia nie udało się odzyskać
    - Mężczyzna w czerwonym, po oczach zdaje się wiedźmin, ucina rozmowę i poczęstowawszy surowym pierogiem, wyrzuca [kota](#g_ilana).
    - W tym czasie [Kajetan](#g_kajetan) rozmawia z [Ivarem](#p_ivar), zapraszając go w imieniu [Leiva](#p_leiv) do [Kerack](#l_kerack). Młodzieniec podróżuje z [Ebbą](#p_ebba) i [Chidą](#p_chida), w okolicach [góry Cremora](#l_gora_cremora), poluje na smoka, który podobno grasuje po okolicy.
    - [Mag](#g_kajetan) rozmawia też z [Viggo](#p_viggo_regner), dzieląc się smutnymi nowinami.
    - Przed snem [elf](#g_kajetan) kontaktuje się z Zyvikiem celem załatwienia sprawy ochroniarzy dla kapłanek. Kaedweńscy najemnicy zaciągnęli się do czyjejś służby i raczej nie będą pracować dla kapłanek pod [Ellander](#l_ellander), choć z pijackiej rozmowy ciężko jest wyciągnąć jednoznaczne wnioski.

##### [Sesja 99](#sesja-099) [Sesja 101](#sesja-101)