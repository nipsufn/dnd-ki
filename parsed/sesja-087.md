### Sesja 87
##### [Sesja 86](#sesja-086) [Sesja 88](#sesja-088)
1. Na miasto
	- Przy śniadaniu [Ilana](#g_ilana) otrzymuje liścik od [Brona](#p_bron). W mieście nie ma mandoliny na podmianę, ale jeśli [druidka](#g_ilana) ją załatwi i dostarczy, dostanie w zamian tą od [Marrida](#p_marrid).
    - [Kajetan](#g_kajetan) wysyła sowę, aby szukała [Otyga](#p_otyg) podążając traktem do [Cidaris](#l_cidaris).
	- [Mirna](#p_mirna) wyznaje, że kilku klientów z [Cyklamenu](#l_cyklamen) zaklina się, że widziało [barda](#p_marrid) po jego rzekomej śmierci panoszącego się po przybytku.
	- Po śniadaniu, nie mając za bardzo lepszego planu, postanawiamy poszukać więcej śladów w związku z zaginięciami.
	- Gdy wychodzimy, znów przyczepia się do nas kiełbasiarz:
	    - na jednym z trzech mostów do [Palmery](#l_palmera) znaleziono kolejną ofiarę - dziewkę portową
		- niedaleko od miejsca zabójstwa mieszkańcy znaleźli hałasującą kozę - co jest dziwne, w mieście mało kto trzyma zwierzęta
		- rzeczona koza nie ma ponoć jednej nogi
		- dowiadujemy się kto trzyma tę kozę teraz - nikt inny jak karczmarz z Belony
	- Kojarząc kozę z opowieści z oprychem, który nas napadł, domyślamy się, że padł ofiarą grasującego mordercy-przemieniacza.
	- Idąc do [Palmery](#l_palmera) po kozę zauważamy zwłoki otoczone wciąż prowadzącymi śledztwo strażnikami - wygląda na podobnie zasuszone jak ciało [Marrida](#p_marrid).
	- Wykupem ratujemy kozę przed tasakiem karczmarza, który rad jest pozbyć się problemu, bo dogonić jej by skrócić o głowę nie potrafił, a jedynie dorobił się strat w inwentarzu.
	- Nie mamy wątpliwości, że zwierzę to agresywny delikwent. Czuć jednak, że zaklęty jest nieco inaczej niż mewa - klątwa jest definitywnie świeższa, zdaje się być rzucona bardziej naprędce.
2. Nowe kłopoty
	- Próbując wybadać, co wie koza, zatrzymujemy się w jakimś zaułku coby nie ściągać niepotrzebnie uwagi przechodniów. Gdy jesteśmy zajęci niezwykle opornym zwierzęciem, ktoś zachodzi nas i unieprzytamnia. Udaje nam się jedynie dowiedzieć, że oprych obudził się kozłem dziś rano.
	- [Ilana](#g_ilana) budzi się, czując jak ktoś ją obszukuje. Odruchowo łapie rabusia pazurami za gardło, czym niemal pozbawia - jak się okazuje - nieletniego kleptomana życia.
	- [Skovik](#p_skovik) zniknął. Szybko obezwładniamy dwóch z czterech smarkaczy, którzy nas przeszukiwali. Obudziliśmy się w dobrym momencie, nie udało im się świsnąć więcej niż 150GP.
	- Chuligani przedstawiają się jako sieroty, Suchy i Wąski. Ich kolega, Gruby, i szef zamieszania, lepiej sytuowany (który nawiasem wykorzystuje sieroty do swoich szemranych interesów), mianem Franc, uciekli.
	- Wyruszamy w stronę magazynu w porcie, w którym chowają się bezdomne młodziki.
	- Wysyłamy Wąskiego do reszty "ekipy" - żądamy naszego złota i poinformowania Franca, że ma się stawić na rozmowę z nami, jeśli nie chce, aby należący do niego magazyn spłonął.
	- W międzyczasie Suchy opowiada, że na zlecenie Franca śledzili nas dla łowczego od kiedy pojawiliśmy się w mieście. Typ nie jest tutejszy, przybył do miasta chwilę po przegnaniu piratów i wypytywał o [Skovika](#p_skovik).
	- Łowczy ma czarny, opancerzony wóz zaprzężony w jednego konia.  Gdy pozbył się nas w zaułku, wpakował [wyspiarza](#p_skovik) na wóz i odjechał.
	- [Ilana](#g_ilana) przygląda się strzałkom, których użyto do obezwładnienia nas. Wyglądają jak kolec rośliny lub jakiegoś zwierzęcia, definitywnie są organiczne.
	- [Druidka](#g_ilana) uprasza [Kajetana](#g_kajetan) o kryształ i wysyła wiadomość do [Brona](#p_bron), prosząc aby znaleźć i zatrzymać napastnika, nim uda mu się gdzieś zaszyć lub co gorsza wyjechać z miasta. [Bron](#p_bron) obiecuje pomóc i zaprasza nas do swojego sklepu na rozmowę. Następnie [dziewczyna](#g_ilana) bierze się znów za kozę.
	- Koza odpuszcza stupor po groźbach ze strony [Kajetana](#g_kajetan) i mówi, co zaszło:
		- wczoraj wieczorem cieć zapijał w porcie smutki
		- zauważył, że do jednej z portowych dziewczyn - tej, którą rano znaleźli martwą na moście - bardzo nachalnie przystawia się jakiś czerwonowłosy fircyk
		- koza postawił się nagabywaczowi, któremu oczywista nie przypadło to do gustu
		- więcej nie pamięta, potem był już kozą
	- Próbujemy nakłonić bandę sierot do współpracy - bezpośredniej, z pominięciem Franca - zapłacimy za informacje o kręcących się po mieście rudych osobach które przybyły mniej-więcej w tym samym czasie co bard, może po nim, ale przed jego śmiercią.
	- [Kajetan](#g_kajetan), chcąc wybadać, co naprawdę wie koza, rzuca rzadko używany czar, Wykrycie Myśli. Widzi, że bandzior odpowiada tak szczerze, jak potrafi.
	- Rozluźniając koncentrację, [mag](#g_kajetan) pozwala błądzić zaklęciu po myślach otaczających go istot - nagle napotyka na "mam cię!" połączone z mentalnym obrazem jego postaci. Mając w głowie ten obraz, zbliża się w kierunku, z którego musi patrzeć śledząca go osoba, idąc prosto w zaułek.
	- Uprzedzony, nie daje się zaskoczyć atakiem całkowicie. Wywiązuje się krótka szarpanina między [Kajetanem](#g_kajetan), a zakapturzoną postacią w porcelanowej masce, która oprócz sztyletu dzierży w dłoni różdżkę.
	- Skrytobójczyni to postać z przeszłości [elfa](#g_kajetan), elfka o imieniu [Elatan](#p_elatan). Atakując [Kajetana](#g_kajetan) przekazuje mu "pozdrowienia" od [Filavandrela](#p_filavandrel).
	- Zaalarmowana [Ilana](#g_ilana) doskakuje widząc, jak [Kajetan](#g_kajetan) zostaje ugodzony niemal na wylot i osuwa się silnie brocząc krwią. W zaułku zamienia się w niedźwiedzia i zmusza [czarodziejkę](#p_elatan) do ucieczki, po czym zajmuje się poturbowanym [towarzyszem](#g_kajetan).
	- Skrytobójczyni w wyniku starcia z niedźwiedziem traci swoją maskę. [Ilana](#g_ilana) dostrzega, co skrywał bibelot: połowę twarzy pozbawioną jakiejkolwiek żywej tkanki.
	- [Kajetan](#g_kajetan), który cudem uszedł ze starcia z życiem, przygląda się masce. Odkrywa na bibelocie aurę iluzji.
	- [Elf](#g_kajetan) upiera się, że nie będzie siedział na skrzyniach z rybami i czekał, aż jego koleżanka po fachu wróci dokończyć dzieła. Jest zbyt zmęczony, aby w jakikolwiek sposób przydać się w pościgu, a łowczy ma za dużą przewagę, by [Ilana](#g_ilana) dała sobie radę samodzielnie, nawet pod postacią zwierzęcia. Decydujemy się na ciepły posiłek i krótki odpoczynek w Natura Rerum.
3. Kiedy plany biorą w łeb
	- Dochodząc do fontanny robimy krótki postój, bo [Ilana](#g_ilana) zauważa znajomą blondwłosą trubadurkę. Kobieta zdradza swe miano: Skye z [Cidaris](#l_cidaris). 
	- Śpiewaczka bardziej niż instrumentem jest obecnie zainteresowana opuszczeniem miasta - boi się o swoje życie w obliczu niedawnych zajść. Na odchodne Skye twierdzi, że jedna z portowych dziewczyn do towarzystwa jest rudołwosa. Ostatni raz widziała ją na nabrzeżu ze dwa dni temu.
	- W drodze do noclegu zaczepia nas kiełbasiarz i przekazuje wiadomość od [Brona](#p_bron), który przypomina o spotkaniu. Udajemy się więc na rozmowę:
	    - lichwiarz ma ładną mapę królestw północy, od [Redanii](#l_redania) po [Cintrę](#l_cintra)
		- gnomi posłaniec przynosi wieści: łowczy wyjechał z miasta kilka godzin temu, po krótkiej dyskusji na bramie z ludźmi [De Santisa](#p_de_santis) i De Lettenhovem.
		- Lettenhove podobno znalazł kruczek prawny, który pozwolił mimo sprzeciwów tych od [De Santisa](#p_de_santis) wypuścić łowczego działającego rzekomo z ramienia [Skellige](#l_wyspy_skellige), wywożącego poszukiwanego listem gończym zbiega
		- o losach [Otyga](#p_otyg) może wiedzieć ktoś o mianie "Wielebnego" w [Ravelin](#l_ravelin), który z resztą był kapłanem, jednym z niewielu, którzy przetrwali pogrom w [Kerack](#l_kerack)
	- Dzięki poleceniu [Brona](#p_bron) udaje nam się zdobyć pokój w Natura Rerum. Udajemy się więc na krótki odpoczynek chcąc zaplanować dalsze działanie.
	- [Elf](#g_kajetan) przekonuje się, że jak dotąd jego sowa nie dała rady odnaleźć [wnuka Nikolaia](#p_otyg), więc wysyła ją tropem łowczego, po czym udaje się na spoczynek. Ktoś go wciąż śledzi magicznymi sposobami.
	- [Ilana](#g_ilana) wybiera się do [Mirny](#p_mirna), zdeponować zwierzęta na czas akcji odbijania [Skovika](#p_skovik). Po drodze znajduje kota - strażnika, najnowszą ofiarę mordercy-dziwaka. Ostatnią rzeczą, jaką kot widział, były żółte ślepia szlochającej w zaułku kobiety, o której myślał, że potrzebuje pomocy.
	- [Mirna](#p_mirna) niechętnie przyjmuje zwierzyniec i daje [dziewczynie](#g_ilana) na drogę 3 eliksiry leczące domowej produkcji.
	- Sowa [Kajetana](#g_kajetan) obserwuje:
	    - do [Skalnicy](#l_skalnica) przybyły już posiłki
		- ślady wozu prowadzą w dół klifów, już w [Verden](#l_verden), do jaskini, przy ujściu której sześciu wyspiarzy przygotowuje drakkar do wypłynięcia w pierwszych promieniach słońca

##### [Sesja 86](#sesja-086) [Sesja 88](#sesja-088)