### Sesja 72
##### [Sesja 71](#sesja-071) [Sesja 73](#sesja-073)
1. Potyczka
    - [Ilana](#g_ilana) cuci [Kajetana](#g_kajetan) i zanim ten, rozwścieczony, rzuci się gołymi rękami na poczwarę, klaruje mu, że to nie jest najlepszy pomysł.
    - [Skovik](#p_skovik) dosłownie zmiata potwora na schody rzucając weń kamiennymi drzwiami, które wbijają się w sufit i częściowo blokują przejście.
    - [Elf](#g_kajetan) zasklepia wszystkie dziury w przejściu, tworząc tymczasową ścianę kiedy [druidka](#g_ilana) i [wyspiarz](#p_skovik) mocują się z narastającą kupą magicznych gratów zasypujących nas z gabinetu maga.
    - [Kajetan](#g_kajetan) zaczyna przygotowywać krąg teleportacyjny, gdy [Skovik](#p_skovik), zachęcony przez [druidkę](#g_ilana), chwyta z wciąż wysypującej się zawartości pokoju sporą, zdobioną skrzynkę, która niespodziewanie go atakuje.
    - [Osiłek](#p_skovik) zrzuca z siebie nowego wroga, który pechowo ląduje tuż obok [Kajetana](#g_kajetan) i bardzo szybko obezwładnia pochłoniętego inskrypcjami [maga](#g_kajetan).
    - [Ilana](#g_ilana) cuci [czarodzieja](#g_kajetan) po raz kolejny. Ten wyprawia monstrum na inną płaszczyznę, by w spokoju ukończyć krąg teleportacyjny.
    - W międzyczasie słyszymy żałosne zawodzenie wypłoszonego stwora, któremu wtórują inne, podobne głosy. Stwory definitywnie nie dają za wygraną. Wczłapawszy z powrotem dobijają się do zamurowanego przejścia.
    - [Kajetan](#g_kajetan) aktywuje zaklęcie i wracamy do [Mariboru](#l_maribor) - ledwie żywi, obładowani artefaktami, z częścią graciarstwa wciąż wysypującego się z otwartego przez nas pokoju.
    - Udało nam się zabrać ze sobą:
        - kulkę rzeźbioną w zapętlający się labirynt
        - gorącą w dotyku lampę z mapą jakiegoś miasta z boku
        - brudny inkluz - bursztyn ze skrzydlatym pająkiem w środku
        - około litrowy słój z grubego szkła, w ciemnoniebieskim płynie pływa jakiś wielki ząb
        - kawałek metalu przypominający rękojeść, 30 - 40 cm długości, zdobiony złotą spiralą, w dotyku lekko kopie prądem
        - szklaną skrzynkę ze zwojami
        - spore drewniane pudełko zabezpieczone zagadką
        - księgę o lekko nadniszczonym tytule "(...) Guide To Multiverse"
        - księgę z dużym rubinem wprawiony w okładkę
    - Oprócz magicznych znalezisk, [Kajetan](#g_kajetan) przywozi ze sobą także majestatyczne elfie prącie - zupełnie niemagiczny fragment sporej rzeźby, która została wykastrowana zaklęciem teleportacyjnym [maga](#g_kajetan). Umieszcza fallusa w skrytce w ścianie naprzeciw szpiegowskiej lampy [Brasa](#p_bras).

##### [Sesja 71](#sesja-071) [Sesja 73](#sesja-073)