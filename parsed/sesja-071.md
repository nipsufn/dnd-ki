### Sesja 71
##### [Sesja 70](#sesja-070) [Sesja 72](#sesja-072)
1. Z igły widły
    - [Keira](#p_keira_metz), poirytowana, zakrywa lampę, którą zostawił [Bras](#p_bras). Mówi, że razem ze [Stregoborem](#p_stregobor) przyglądali się remontowi prowadzonemu przez [Kajetana](#g_kajetan).
    - [Czarodziejka](#p_keira_metz) opowiada:
        - [Dijkstra](#p_dijkstra) rozmawiał też z samą Radą [Kapituły](#r_kapitula), która z jednej strony go nienawidzi, z drugiej - zdaje się zamierza kooperować
        - propozycja [Myrtona](#p_lord_myrton) nie umknęła uwadze magów
        - [Myrton](#p_lord_myrton) też budzi wątpliwości - buduje swoją organizację z magicznie uzdolnionych, podbierając uczniów [Margaricie](#p_margarita) prowadzącej "zamiejscową" [Aretuzę](#l_aretuza)
        - [Margarita](#p_margarita) nie przepada za nim z osobistych powodów - wyciągnięto ją z więzienia [Łowców](#r_lowca) Czarownic
        - [Filippa](#p_filippa_eilhart) jest trzecią osobą, która nadmiernie mieszała w polityce po [Vilgefortzu](#p_vilgefortz) i [Raffardzie Białym](#p_raffard)
        - [Istredd](#p_istredd) interesuje się archiwami i manuskryptami
        - nasza sponsorka chce, żebyśmy zaciągnęli języka o księciu Folteście i artefaktach oraz metodach dywinacyjnych - porywacze na pewno będą się chcieli pozbyć bachora w zamian za coś, a tułając się możemy przypadkiem dowiedzieć się o czymś, co pomoże zlokalizować [Filippę](#p_filippa_eilhart)
        - [Dorregaray](#p_dorregaray) prowadzi śledztwo w sprawie zamachu na [Cerys](#p_cerys); rozmawiał z druidami z wysp, ale o szczegóły mamy go pytać sami
        - niewykluczone, że w próbie usunięcia [Cerys](#p_cerys) ze stołka maczał palce [Nilfgaard](#l_nilfgaard), któremu na rękę byłoby pozbycie się ambitnej władczyni
        - [Risberg](#l_gora_cremora) to cytadela wewnątrz [Góry Cremora](#l_gora_cremora), w której przed laty [Stucco](#p_zangenis) i inni czarodzieje prowadzili badania nad krzyżówkami genetycznymi
        - to wewnętrzna sprawa czarodziejów, którą nie dzielą się z postronnymi i niezaufanymi osobami
        - śledztwo w sprawie rzezi okolicznych wiosek było prowadzone przez niejakiego Franza Torquel, konstabla z [Gors Velen](#l_gors_velen)
        - za sprawą jego raportu władze pociągnęły magów do odpowiedzialności i zamknęły placówkę badawczą [Risberg](#l_gora_cremora)
        - jeśli chcemy dowiedzieć się czegoś więcej, mamy złożyć mu wizytę w [Gors Velen](#l_gors_velen), gdzie podobno po wojnie przebywa na emeryturze
        - poproszona, zostawia nam magiczną zabawkę - sześcian, który po aktywowaniu uniemożliwia magiczne podglądanie
    - W czasie rozmowy o zamachu [Skovik](#p_skovik) milknie, jedynie czerwieniejąc coraz bardziej ze złości. Miarka przebiera się, kiedy [Keira](#p_keira_metz) wspomina o podejrzeniu udziału [Nilfgaardu](#l_nilfgaard). [Wyspiarz](#p_skovik) zrywa się wściekły i odchodzi.
    - Po wyjściu [Keiry](#p_keira_metz) [Ilana](#g_ilana) próbuje uspokoić [Skovika](#p_skovik). Tłumaczy mu, że sprawa nie jest jeszcze przesądzona i pyta, czy chce w to brnąć, czy raczej porzucić wątek i więcej do niego nie wracać.
    - [Drummond](#p_skovik) odpowiada, że nadal chce popłynąć na Wyspy, aby sprawdzić co z jego rodziną. Chętnie przystaje na pomysł wycieczki do [Kerack](#l_kerack), aby tam spotkać się z [Leivem](#p_leiv) i być może porozmawiać z [Roeggnerem Czarnym](#p_roeggner), którego uważa za swojego sprzymierzeńca w walce przeciwko [Cerys](#p_cerys).
2. Plany i przygotowania 
    - Burzliwie omawiamy dalsze plany. [Kajetan](#g_kajetan), czym zresztą mocno zaskakuje [druidkę](#g_ilana), zgadza się płynąć na Wyspy, jeżeli ona i [Skovik](#p_skovik) wybiorą się z nim do [Craag An](#l_craag_an) poszperać w bibliotece.
    - Zgadzamy się co do jednego - warto by odwiedzić [Kerack](#l_kerack), ale [elf](#g_kajetan) nalega na użycie eksperymentalnego kręgu Radcliffa, przez który na samą tylko myśl o nieprzyjemnym doświadczeniu, [Ilana](#g_ilana) i [Skovik](#p_skovik) wzdrygają się z niechęcią. Para wolałaby podróż konno lub pieszo.
    - Następnie [Ilana](#g_ilana) i [Skovik](#p_skovik) wychodzą zakupić rzeczy na podróż do [elfiej nekropolii](#l_craag_an), zostawiając niedźwiadka pod opieką [druida](#p_druid_finarrin).
    - [Finarrin](#p_druid_finarrin) serdecznie odradza wizytę w [Craag An](#l_craag_an) - ale jeśli i tak zamierzamy, lepiej wcześniej niż później, bo nekropolia, "wyrwana z zimowego snu, teraz zaledwie drzemie".
    - Aurę przerwanego letargu poczuli nie tylko [Eithne](#p_eithne) z [Ivarem](#p_ivar) w [lesie](#l_brokilon), ale nawet [druid](#p_druid_finarrin), a przebywał wtedy daleko, w [Nastrogu](#l_nastrog).
    - [Kajetan](#g_kajetan) kontaktuje się z [Mozaik](#p_mozaik). Mobilny krąg teleportacyjny Radcliffa jest rzeczywiście niestabilny. [Adeptka](#p_mozaik) wspomina, że chowańcy nim przesyłani widowiskowo eksplodują. Niezbyt dobrze ukrywa, że jej zdaniem jakiekolwiek eksperymenty to nie najlepszy pomysł, w związku z czym [Kajetan](#g_kajetan) decyduje się nie ładować w niepotrzebne problemy.
    - Rozczarowany [mag](#g_kajetan) oznajmia towarzyszom, że z teleportacji do [Kerack](#l_kerack) nici, bo nie ma zamiaru ryzykować. Pozostaje nam więc podróż na nogach - końskich albo własnych.
    - [Kajetan](#g_kajetan), przełknąwszy z trudem obecność [niedźwiadka](#p_gebo) sugeruje, by nie brać zwierzaka do [Craag An](#l_craag_an), bo jeśli faktycznie coś się tam czai, może się to dla niego okazać wycieczką w jedną stronę.
    - [Finarrin](#p_druid_finarrin) oferuje, że przechowa [Gebo](#p_gebo) w wiosce i podrzuci go do [Kerack](#l_kerack) kiedy już tam dotrzemy. [Miś](#p_gebo) jest wielce niepocieszony i z trudem daje się przekonać. 
    - [Ilana](#g_ilana) odprowadza [druida](#p_druid_finarrin) i prosi, aby miał oko na [niedźwiadka](#p_gebo) i nie pozwolił mu broić. Sugeruje, aby dla własnego bezpieczeństwa, jeśli to możliwe, podróżował do [Kerack](#l_kerack) z [Ivarem](#p_ivar) albo nawet i samemu [chłopakowi](#p_ivar) powierzył odstawienie [Gebo](#p_gebo) do miasta.
3. Powrót maga
    - Teleportujemy się do [Craag An](#l_craag_an). Starożytny krąg jest nienaruszony, jednak pomieszczenie zmieniło się znacząco.
    - Ściany pokryte są czarną sadzą, którą poprzednio widzieliśmy na zewnątrz, spękane, porośnięte korzeniami, na których żeruje coś na kształt jemioły.
    - Chowaniec [Kajetana](#g_kajetan) dokonuje dalszej inspekcji:
        - patrolujące zbroje zostały zniszczone przez korzenie
        - na jednej z półek jest książka, która może mieć coś wspólnego z magią iluzji, jest jednak zbyt ciężka dla sówki
        - czaszka w wieżyczce maga została zniszczona
    - Decydujemy się odpocząć w schronieniu przywołanym przez [elfa](#g_kajetan). W czasie odpoczynku zdaje nam się, że ktoś nas przez chwilę obserwował.
    - Po odpoczynku wychylamy nos z piwnicy. Zauważamy, że różne rzeczy są umorusane ciemnofioletowym sokiem, który kolorem kojarzy nam się z jagódkami rosnącymi na jemiole, a książka o iluzji zniknęła.
    - Na regale, w którym znajdowała się interesująca [maga](#g_kajetan) pozycja jest jakieś obklejone sokiem zawiniątko. [Kajetan](#g_kajetan) strąca je i rozwija w nadziei, że ktokolwiek tu grasuje, nie wyniósł książki daleko. Niestety bez powodzenia - w zawiniątku zorganizowanym ze szaty jednego z praelfów są tylko jakieś kawałki rupieci i błyskotek.
    - Poddenerwowani obecnością nieproszonego gościa, udajemy się szybko sprawdzić wieżyczkę maga. Otwieramy drzwi, z których wysypuje się góra książek, przedmiotów, połamanych kawałków mebli - generalnie wszystko, co znajdowało się w magicznie powiększonym pomieszczeniu, które przez wieki zaczęło wracać do swoich prawdziwych rozmiarów.
    - Podczas gdy [elf](#g_kajetan) gorączkowo przerzuca fanty, [Skovik](#p_skovik) i [Ilana](#g_ilana) zauważają w klatce schodowej nieproszonego gościa. Gdy tylko ich wzrok opiera się na jego zniekształconej twarzy, odczuwają rozsadzający ból w czaszce i krwawo łzawią. Ostrzegają [Kajetana](#g_kajetan), ten jednak niewiele mogąc zrobić po omacku, spogląda na potwora, by rzucić na niego zaklęcie - i pada nieprzytomny.

##### [Sesja 70](#sesja-070) [Sesja 72](#sesja-072)