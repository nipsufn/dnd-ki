### Sesja 121
##### [Sesja 120](#sesja-120) [Sesja 122](#sesja-122)
1. Miłe złego początki
    - [Lentinus](#p_lentinus) podaje [Kasimirowi](#g_kasimir) kolejną porcję swojej herbatki-medykamentu. Płyn przypomina smołę, ale działa, Łowca odpływa w objęcia Morfeusza.
    - Korzystając z chwili spokoju [Kajetan](#g_kajetan) zaprasza [druida](#p_lentinus) na obiad w swoich skromnych progach, w wieży. Oczy pustelnika otwierają się szerzej na widok ziemniaków.
    - Przy obiedzie [Ilana](#g_ilana) zagaja starca, czy aby nie ma na zbyciu jeszcze trochę bimbru z mandragory. Dostaje jedynie obietnicę sprawdzenia, ale dobre i to.
    - Żegnamy [Lentinusa](#p_lentinus) paczuszką łakoci kupioną w [Gors Velen](#l_gors_velen). [Kajetan](#g_kajetan) czeka jak na kazaniu na wieści od [Istredda](#p_istredd), ale te nie nadchodzą praktycznie do wieczora.
    - [Ilana](#g_ilana) podsuwa pomysł, by skontaktować się z [Dorregarayem](#p_dorregaray) i wypytać maga-obrońcę stworzeń wszelakich, czy wie coś więcej o archesporach.
    - [Mag](#p_dorregaray) jest nieco zajęty, ale "oddzwania":
        - wyruszył do [Cidaris](#l_cidaris), gdzie konstruuje swoją nową wieżę
        - na archespora rekomenduje ogień
        - ostrzega przed pomysłem zdestabilizowania 4 punktów mocy dla prywaty czarodziejek i przed ich politycznymi zagrywkami
        - doradza porzucenie akcji ratunkowej
    - Zaskoczeni szczerą rozmową z [Dorregarayem](#p_dorregaray), zastanawiamy się nad dalszym planem. [Kajetanowi](#g_kajetan) szczególnie nie w smak jest przykładanie ręki do potencjalnej katastrofy, jeśli coś pójdzie nie tak.
    - [Ilana](#g_ilana) wpada na wariacki pomysł jak zagwarantować [Keirze](#p_keira_metz) więcej czasu - chce zapytać driady o możliwość zaproszenia czarodziejki do Col Serai. Jeżeli to się uda, będziemy mogli na spokojnie opracować lepszy plan, aniżeli obecny, potencjalnie brzemienny w skutkach.
    - W nocy [druidka](#g_ilana) próbuje skontaktować się przez sen z [Aglais](#p_aglais), opiekunką uzdrowiska. Niestety, las, a przynajmniej okolica uzdrowiska, wydaje się być chroniona jakimś zaklęciem. Senna wizja [Brokilonu](#l_brokilon) szybko zamienia się w koszmar: wysoka trawa pod nogami zmienia się w błotnistą rozpadlinę, która wciąga ją coraz głębiej. Z gałęzi wysoko nad głową kruk-albinos przestrzega ją, by obudziła się, póki jeszcze wie jak. W rezultacie [dziewczyna](#g_ilana) budzi się rano z podkrążonymi oczami i w paskudnym nastroju.
    - W okolicy północy do [Kajetana](#g_kajetan) odzywa się potargany [Istredd](#p_istredd). Zdaje relację ze spotkania z "Druidem":
        - został zaproszony głębiej w las z północno-zachodniego kraju lasu
        - na spotkaniu pojawił się niecały tuzin osób z sekty _"Jedynego Prawdziwego Druida"_; spora część z nich to najwyraźniej półelfy
        - mówca, z korą pokrywającą dolną połowę twarzy, przedstawił się jako _"Usta jedynego prawdziwego Druida"_
        - Borowy nie może być bierny wobec tego, jak ludzie niszczą i plugawią las
        - [mag](#p_istredd) zostaje poinformowany, że ludzie mają wynieść się z bagien w ciągu najbliższego miesiąca
        - słuchając monologu sekciarza, [czarodziej](#p_istredd) próbował wysondować kim jest i gdzie się chowa domniemany druid
        - udało mu się zaledwie zauważyć ludzi ponabijanych na młode drzewka, gdy z lasu wybiegła grupa zwierząt splecionych z gałęzi i pnączy, która go zaatakowała
        - zmuszony był uciekać w akompaniamencie wyklęć towarzyszących mu ludzi
2. Międzylądowanie w Świątyni
    - Nad ranem naradzamy się względem sytuacji. Chcemy rozmówić się z czarodziejkami, nim sami wybierzemy punkt mocy do eksperymentu. Najpierw jednak trzeba coś zrobić z [Kasimirem](#g_kasimir) - zostawienie go na bagnach nie wchodzi w rachubę, nie chcemy narażać [Lentinusa](#p_lentinus) na potencjalną konfrontację z Łowcami, którzy przyjdą go szukać. [Kajetan](#g_kajetan) daje się przekonać, by po drodze na [Thanedd](#l_wyspa_thanedd) zrobić przystanek w [Ellander](#l_ellander) i podrzucić tam [Kasimira](#g_kasimir) wraz z listem do księżnej Alicji, w którym poinformujemy, co zaszło na bagnach.
    - Z samego rana teleportujemy się z [Kasimirem](#g_kasimir) do [Świątyni Melitele](#l_smelitele). Budynki są w trakcie remontu po ostatnim pożarze. 
    - [Matka Iola](#p_matka_iola) wciąż wraca do siebie. Wspomina w dość chłodnych słowach, że zakon [Łowców](#r_lowca) do [Ellander](#l_ellander) sprowadził ojciec obecnie panującej księżnej Alicji.
    - [Kajetan](#g_kajetan) zostawia datek. Pisze także list do [księżnej pani](#p_alicja_harevard), w którym informuje, że [Łowcy](#r_lowca) na bagnach ponieśli klęskę, [jedyny ocalały](#g_kasimir) przebywa w [Świątyni Melitele](#l_smelitele), zaś co do problemu archespora, radzimy nająć wiedźmina. Wraz z Łowcą i listem, zostawiamy też przekazaną przez [Lentinusa](#p_lentinus) konkokcję na chwasta.
    - Załatwiwszy sprawunki w [Ellander](#l_ellander), teleportujemy się na [Thanedd](#l_wyspa_thanedd).
3. Więcej pytań o [Caed Dhu](#l_caed_dhu)
    - [Ilana](#g_ilana) uparcie twierdzi, że [Istredd](#p_istredd) przekazał zbyt mało informacji, by jednoznacznie ocenić jak trudna byłaby do rozwiązania sprawa Borowego. Tamtejszy punkt mocy, oddalony od cywilizacji, byłby zdaniem [druidki](#g_ilana) najdogodniejszym miejscem na eksperymenty czarodziejek.
    - Męczony pytaniami o sytuację w lesie, [Kajetan](#g_kajetan) kolejny raz rozpoczyna rozmowę z [Istreddem](#p_istredd). Mag jest już w [Toussaint](#l_toussaint), wygląda na wypoczętego po ostatniej utarczce. Opowiada:
        - Borowy wysłał posłańca do [miasta](#l_tuzla), żądając wysiedlenia ludzi z [Ysgith](#l_ysgith) blisko pół roku temu; kmiotka zlekceważono i wrzucono do lochu
        - żołnierze wysłani do lasu przez zarządcę nie wrócili
        - najęto wiedźmina, [Gaetana](#p_gaetan), by rozwiązał problem; ten póki co pozbywa się potworów męczących mieszkańców, nim zabierze się za samego Borowego
        - [Kajetanowi](#g_kajetan) z trudem udaje się wytłumaczyć [Ilanie](#g_ilana), że "Prawdziwy Druid" nie żąda przeniesienia jednej wsi, a wyludnienia niemal trzeciej części księstwa, bo taki teren zajmują bagna; wciąż jednak nie wiemy, jak liczne osady znajdują się na tym terenie
        - [Istredd](#p_istredd) robi rekonesans w [Toussaint](#l_toussaint), zbadanie tamtejszego punktu mocy zajmie mu minimum 2-3 dni

##### [Sesja 120](#sesja-120) [Sesja 122](#sesja-122)