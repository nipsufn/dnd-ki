### Sesja 30
##### [Sesja 29](#sesja-029) [Sesja 31](#sesja-031)
1. Ucieczka z mokradeł
    - Po starciu z widziadłami, decydujemy się opuścić mokradła. Przedzieramy się ponownie przez las - tym razem drzewa o dziwo nas nie zatrzymują.
    - Wychodzimy wprost na gniazdo [skolopendromorfów](#b_stonoga).
    - W trakcie ewakuacji na drzewo [Enid](#p_enid) i [Ilana](#g_ilana) zapadają w dół, wprost na jedno z gniazd, w którym oprócz jaj wije się masa małych, młodych stonóg. 
    - Pokąsane, zostają wyciągnięte przez [Kajetana](#g_kajetan) i [Ivara](#p_ivar) na zajmowane przez nich drzewo.
    - Ruchawka przyciąga dorosłe osobniki obserwujące okolicę, ale ostatecznie ich uwaga zostaje odwrócona magią [Finarrina](#p_druid_finarrin) abyśmy mogli wreszcie zejść z drzew i ruszyć dalej.
    - Udaje nam się bez większego szwanku opuścić teren [skolopendromorfów](#b_stonoga). Melodia prowadzi nas w zupełnie innym kierunku niż poprzednio, przed wejściem na mokradła i w czasie podróży przez nie - wytycza drogę na północny zachód, z dala od drzew.
    - Znajdujemy nie najgorsze miejsce na nocleg, zaraz obok gruzowiska kamieni.
    - W nocy orientujemy się, że jest już po pełni (1 dzień). Możliwe, że wydarzenia poprzedniej nocy były spowodowane właśnie pełnią(?).
    - Przed snem oporządzamy upolowanego poprzedniego dnia stwora. Pozbywamy się resztek kawałek od obozowiska, w lesie.
    - Podczas nocnej warty słychać zwierzynę, która najprawdopodobniej znalazła porzucone resztki i właśnie na nich żeruje.
    - Noc przebiega bez większych zakłóceń.
2. Nazajutrz
    - Nad ranem uwagę [Kajetana](#g_kajetan) przyciąga rumowisko, obok którego rozbiliśmy obóz. [Ilana](#g_ilana) nie wyczuwa w nim nic magicznego, ale elf nie wydaje się tym przekonany.
    - Kamienie są omszałe, po dokładniejszej inwestygacji okazują się być resztkami drugiego obelisku wskazującego drogę do [Craag An](#l_craag_an) i portalu.
    - Znajdujemy tu element brakujący w poprzednim obelisku - metalowy wierzchołek mający kształt czteropalczastych szponów, w których spoczywa kryształowa kula rozmiaru pięści.
    - Kula ma w sobie prawdopodobnie nieaktywne zaklęcie. Sam kamień nie wydaje żadnej magicznej aury.
    - [Kajetan](#g_kajetan) z użyciem magii aktywuje uśpione zaklęcie i dzięki temu przez chwilę ogląda okolicę z lotu ptaka:
        - w oddali widać kawał lasu z wystającymi gdzieniegdzie resztkami budynków, otoczony pasem jałowej ziemi, na której stoją obeliski, z daleka przypominające te, które już mijaliśmy
        - za murem drzew nadal faluje morze fioletowych traw, dalej stoi olbrzymie drzewo
        - przed końcem wizji coś dużego miga na horyzoncie
    - Elf dzieli się tym, co zobaczył. Wspólnie podejmujemy decyzję aby kierować się prosto na niedalekie już ruiny. Zabieramy ze sobą konstrukcję ze szczytu obelisku.
    - Zbieramy się do dalszej drogi. [Ilana](#g_ilana) idzie przodem chcąc zapolować na to, co wczoraj dojadło po nas resztki zwierzyny.
    - Druidce udaje się wytropić żerowisko dzików, które urządziły sobie ucztę na mniejszych gniazdach [skolopendromorfów](#b_stonoga). Ziemia jest przeorana, znaczą ją też ślady krwi i kawałki gałązek.
    - Z pozostawionych śladów wynika, że coś porwało jednego dzika w powietrze. To coś miało czteropalczaste szpony i musiało być duże ([gryf](#b_gryf)?), ale nie na tyle, aby nie przelecieć przez wyrwę w koronie drzew (ok. 15 stóp). 
    - Zmazy z krwi znajdują się też kawałek dalej i pochodzą z ciała drugiego dzika, który najwyraźniej padł pod wpływem jadu małych stonóg. [Ilana](#g_ilana) posiłkując się ogniem oczyszcza truchło z wijących się na nim pędraków i zabiera zwierzynę ze sobą.
    - Po kolejnym dniu w drodze zatrzymujemy się na obóz pod lasem. Oprawiamy dzika na kolację, uważając przy tym na ewentualne larwy [skolopendromorfów](#b_stonoga).
    - [Ilana](#g_ilana) podrzuca pomysł nazwania niedźwiadka. Staje na "[Gebo](#p_gebo)" (od runy w języku [Skellige](#l_wyspy_skellige) - prezent), co początkowo trochę dziwi [Skovika](#p_skovik), ale druidka nie wdaje się w szczegółowe powody swojego wyboru.
    - [Ilana](#g_ilana) zostawia rozbrykanego [Gebo](#p_gebo) pod opieką gryzionego [Kajetana](#g_kajetan) i prosi [Skovika](#p_skovik) o krótki spacer. Korzystają z chwili prywatności, kiedy druidka dostrzega w lesie porozrzucane kości. 
    - Główne źródło kości znajduje się kawałek dalej - w mroku [Ilanie](#g_ilana) wydaje się, że jest to kolejny miniaturowy totem zrobiony przez [nekkery](#b_nekker), ale nie inwestyguje. Zamiast tego dwójka wraca do obozu.
    - [Kajetan](#g_kajetan) przezornie tworzy bąbel na kilku złączonych kłodach na wypadek, gdyby w okolicy pałętały się te obmierzłe, [kretowate stwory](#b_nekker).
    - Noc mija bez dodatkowych atrakcji, żadna z wart nie zauważa podejrzanego ruchu w krzakach.
3. Dzień drogi od [Craag An](#l_craag_an)
    - Nad ranem, spakowawszy już manatki, przyglądamy się kościanemu totemowi z bliska. Twór wydaje się emanować aurą dywinacji trochę silniejszą od poprzedniego egzemplarza napotkanego przez nas na drodze.
    - [Ilana](#g_ilana) rozprasza magię zamkniętą w rzeźbie, na skutek czego drużyna musi w popłochu brać nogi za pas, ścigana przez [nekkery](#b_nekker) i coś jeszcze - coś bardzo dużego, co przedziera się do nas przez drzewa powalając je po drodze.
    - Biegniemy co tchu na oślep w kierunku, w którym poprzedniego dnia [Kajetan](#g_kajetan) widział kawał lasu otoczony pierścieniem obelisków mając szczerą nadzieję, że to właśnie [Craag An](#l_craag_an).
    - Zwodzone co jakiś czas magią, po piętach depczą nam [nekkery](#b_nekker). Udaje nam się dobiec do gołego pasa ziemi okalającego ruiny nim małe bestie uzyskują przewagę. Mamy za plecami magiczną barierę, zupełnie jak bąbel [Kajetana](#g_kajetan), a przed sobą narastającą falę [nekkerów](#b_nekker).
    - [Kajetan](#g_kajetan), nie tracąc czasu poddaje się impulsowi i wkłada w barierę dłoń ze znalezionym czubkiem obelisku.
    - Przechodzimy jeden za drugim przez barierę - potwory przerywają pościg i rozwścieczone czekają na krawędzi lasu.
    - [Ilana](#g_ilana) na odchodnym oddaje strzał z łuku do tego, co goniło nas waląc drzewa - olbrzymiego [Morvudda](#b_bizoktor), powodowanego przez siedzącego na jego grzbiecie sługę [Królowej Cierni](#p_krolowa_cierni). Druidka recytuje przy tym słowa wyryte na broni. Będąc już niemal za barierą słyszy przeszywający ryk trafionego stwora.
    - Obszar wewnątrz obelisków przypomina Ogromną Kopułę Leomunda, wywiniętą na lewą stronę. [Kajetan](#g_kajetan), zapominając o niebezpieczeństwie czyhającym po drugiej stronie, opiera rękę o powierzchnię magicznej pół-sfery - zaczyna się zastanawiać czy nie zostaliśmy uwięzieni
    - Elf próbuje przełożyć na drugą stronę rękę, w której trzyma, niczym klucz, iglicę totemu. Bariera nie stawia oporu, a mag prawie traci iglicę razem z ręką, brutalnie wyrwany z rozważań o potędze zaklęcia ochronnego, z którym eksperymentuje.
    - Wciągnięty do wnętrza kręgu razem z ręką [Kajetana](#g_kajetan) [nekker](#b_nekker) natychmiast zamienia się w proch, rozwiany na lekkim wietrze.

##### [Sesja 29](#sesja-029) [Sesja 31](#sesja-031)