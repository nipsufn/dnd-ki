### Sesja 142

##### [Sesja 141](#sesja-141) [Sesja 143](#sesja-143)

1. Panie czarowne
    - Po zebraniu rady odwiedzamy [Keirę](#p_keira_metz), u której siedzą już [Triss](#p_triss_merigold), [Margarita](#p_margarita) i [Lambert](#p_lambert). [Kajetan](#g_kajetan) dziękuje czarodziejce za pomoc finansową, bez której utknąłby w mieście na dłużej. Uzdrowicielka wspomina, że próbowała skontaktować się z [Zangenisem](#p_zangenis), bezskutecznie.
    - Pozostałe czarodziejki zdaje się nie planują przywracać sobie mocy tym samym sposobem, co [Keira](#p_keira_metz), choć [Triss](#p_triss_merigold) zbywa pytanie wymownym milczeniem.
    - Wygląda na to, że po tym wybryku wiedźmini będą mieli ręce pełne roboty - chwilowo zdestabilizowany punkt Mocy mógł przepuścić sporo różnorakiego tałatajstwa.
    - [Keira](#p_keira_metz) i [Lambert](#p_lambert) planują zrobić sobie krótkie wczasy. Co więcej, gdy już wydobrzeje, czarodziejka chce wziąć pod swoje skrzydła [Darię](#p_daria) i szkolić ją w magii leczenia, do której dziewczynka - zapewne częściowo przez nauki w świątyni [Ellander](#l_ellander) - ma naturalny talent.
    - [Triss](#p_triss_merigold) dyskretnie prosi telepatycznie [elfa](#g_kajetan) o prywatne spotkanie nazajutrz, demonstrując przynajmniej częściowy powrót swoich umiejętności. Na wspomnienie o [Zangenisie](#p_zangenis) przypomina sobie, że mag zalega z raportem ze swoich ostatnich poczynań.
2. Pod Ryżym Jaszczurem
    - Żegnamy się z towarzystwem i wyruszamy na miasto, by sprawdzić nową krasnoludzką karczmę, w której miał na nas czekać [Kristoff](#p_kristoff). Ludzie, a raczej nieludzie tłoczą się u wejścia, ale udaje nam się przepchać przez ciżbę. W rzeczy samej, nad barem wisi wypchany łeb ubitego przez nas [raraszka](#b_raraszek).
    - [Kristoff](#p_kristoff), już dobrze na rauszu, siedzi otoczony przez gnomy, niziołki i krasnoludy, zasłuchane w opowieść o polowaniu. U jego boku zza stołu wystaje czupryna [Alfonsa](#p_alfons), który przyjechał tu z ciotką. Na nasz widok cała kompania wznosi głośny toast.
    - Jako bohaterowie wieczoru, pijemy, jemy i nocujemy na koszt przybytku. Poznajemy też gospodarzy, którymi okazuje się być para niziołków: Bosko [Hoffmeier](#p_wilhelm_hoffmeier) i Cori Breisback. To krewniacy [Alfonsa](#p_alfons).
    - Przedni alkohol z jabłek prosto z [Cidaris](#l_cidaris) leje się gęsto, a jedzenie jest wprost wyśmienite. Wyraźnie podniesiony na duchu i lekko podchmielony [Kajetan](#g_kajetan), ku wielkiej uciesze klienteli, spędza wieczór czarując iluzje przedstawiające walkę oraz zamieniając przyniesione kawałki bruku w rozmaite figurki - głównie [raraszki](#b_raraszek).
    - Ubawieni i lekko zmęczeni, udajemy się na nocleg. [Kristoff](#p_kristoff), nienawykły do picia z krasnoludami, zostaje odstawiony do łóżka.
3. Zbrodnia i kara
    - Po późnym śniadaniu wyruszamy na [Thanedd](#l_wyspa_thanedd). Zostawiamy śpiącego [Kristoffa](#p_kristoff) w błogiej nieświadomości kaca-mordercy, który wkrótce go dopadnie, a u karczmarza - liścik i wiadomość do Wyspiarza, gdzie ma nas szukać.
    - Rozmawiamy z [Brasem](#p_bras) i Myrą. Ten pierwszy proponuje pojedynek w południe i przyjmuje darowane pióro [raraszka](#b_raraszek). Chętnie weźmie nas ze sobą do [Burdoff](#l_burdoff), gdzie został skierowany w sprawie ex-Łowcy z [dwimerytowym](#r_dwimeryt) sztyletem. Ta druga zadowoli się wystawieniem rachunku za naprawy krawieckie i nowe fatałaszki.
    - Nie będąc pewien, o co idzie po lakonicznym zaproszeniu [Triss](#p_triss_merigold), [Kajetan](#g_kajetan) prosi [Ilanę](#g_ilana), by zajęła się sobą, gdy będzie rozmawiać:
        - w pokoju [czarodziejki](#p_triss_merigold) panuje nieład - w oczy rzucają się księgi, komponenty i bandaże
        - wiedźmie powoli wraca umiejętność kontroli Mocy, zdaje się jednak zbyt powoli; eksperymentuje, na co może już sobie pozwolić, przypłacając to co najmniej mnogimi krwotokami z nosa
        - prosi o pomoc w zlokalizowaniu [Eskela](#p_eskel), którego wysłała jakiś czas temu na Pogórze Tukajskie w poszukiwaniu punktu mocy ognia
        - wiedźmin nie daje znaku życia od kilku dni, [Triss](#p_triss_merigold) nie może się z nim skontaktować, nawet z pomocą kolegów po fachu
        - mężczyzna sprawdzał plotki o smoku, kilka dni temu był w [Burdoff](#l_burdoff), gdzie trafił na obiecujący trop, po czym przepadł
        - nasz [raraszek](#b_raraszek) ponoć zaatakował jakiś konwój z [Gors Velen](#l_gors_velen), i przy okazji uwolnił potwora, którego przewożono; połowa ludzi została spalona a połowa - rozpuszczona
        - wiedźmin podejrzewał przewodnika o wciągnięcie karawany w zasadzkę w miejscu, gdzie Adalette wypływa z [Brokilonu](#l_brokilon)
        - od Dijsktry czarodziejka dowiedziała się, że eksplozja [Kaspara](#p_kaspar) przypominała sytuację zaszłą przy pojmaniu [Filippy](#p_filippa_eilhart), jednak napastników musiało być o wiele więcej
        - tropem, który nam podrzucono jest podupadająca rodzina szlachecka z Denesle, która dziwnym trafem zdaje się otrzymała ostatnio zastrzyk gotówki i szuka najemników
        - [Carduin](#p_carduin) konkurował z niejakim Vilgeforzem i [Francescą](#p_francesca), którzy okazali się być zamieszani w spisek, o którym miał wiedzieć [Filavandrel](#p_filavandrel) - stąd niekryta antypatia do elfiego czarownika
    - Gdy wybija południe, stawiamy się w umówionym z [Brasem](#p_bras) miejscu, na jednym z dziedzińców parkowych [Aretuzy](#l_aretuza). Ku uciesze adeptów i rozbawieniu kadry, rozpoczyna się sparing. [Kajetanowi](#g_kajetan) udaje się obronić honor kilkoma celnymi, jeśli nie mocnymi ciosami, jednak od samego początku nie ulega wątpliwości, że [Bras](#p_bras) jest znacząco lepszym szermierzem. [Ilana](#g_ilana), widząc ogólne rozweselenie kibicujących, zbiera zakłady - bardziej dla hecy, aniżeli dla zysku. Sama obstawia zwycięstwo [maga-wojaka](#p_bras).
    - [Kristoff](#p_kristoff) czeka na nas przed mostem. Drzemie wsparty na swym kiju pod jedną ze stróżujących zbroi. Biedak tak się zmęczył dyskutowaniem ze strażnikiem [Thanedd](#l_wyspa_thanedd), że nawet nie zauważył, jak przechodnie - biorąc go za żebraka - zaczęli rzucać mu pod nogi jakieś drobne. Budzimy go, doprowadzamy do ładu i ruszamy na miasto.
    - Przed wyruszeniem z miasta zamiarujemy udać się raz jeszcze do gnoma Heidmanna, u któregoś niegdyś [Ilana](#g_ilana) chciała podjąć zlecenie eskortowania karawany. [Druidka](#g_ilana) tłumaczy, że tamtego razu przedstawił się mianem Rondergold. [Elf](#g_kajetan) niechętnie przygotowuje się do nasłuchiwania myśli delikwenta - domyślamy się, że zapytany wprost nie będzie skłonny dzielić się informacjami.
    - Wykorzystując przewagę, wymuszamy ekspresowe widzenie używając jego ksywki, a w trakcie rozmowy [czarodziej](#g_kajetan) przedstawia nas jako członków gangu Salamander. Obrzydliwe mu zaklęcie okazuje się być niezwykle pomocne w zręcznym poprowadzeniu rozmowy:
        - potwór, który uciekł z karawany to [Krabopająk](#b_krabopajak) Królewski, pochwycony w [Kaedwen](#l_kaedwen)
        - bestię u gnoma zamówił Wielebny - postać, którą [Kajetan](#g_kajetan) już widział w Ravelinie - do walk na jakiejś arenie
        - jeśli ją odzyskać, pewnie będzie skłonny za nią zapłacić
        - małomówna, burkliwa przewodniczka, która zdobyła oryginalne zlecenie wygryzając [Ilanę](#g_ilana), potrzebowała pieniędzy; przed podjęciem pracy kłusowała nieco i bez zezwolenia sprzedawała w mieście skóry, lubiła też rzeźbić w drewnie
    - Żegnamy się oschle z gnomem i ruszamy na spotkanie z [Brasem](#p_bras) kawałek za miastem. Po drodze wtajemniczamy [Kristoffa](#p_kristoff) w nasze plany w [Burdoff](#l_burdoff). Wspominamy też o misji ratunkowej dla wiedźmina.
    - Wraz z [Brasem](#p_bras) przenosimy się do [Wyzimy](#l_wyzima), gdzie z miejsca łapiemy barkę do [Burdoff](#l_burdoff) i późnym popołudniem docieramy do naszego celu. [Kajetan](#g_kajetan) dość zachowawczo i powściągliwie jak na siebie dzieli się z czarodziejem naszą wiedzą o ex-Łowcy. Mag ma zamiar "przesłuchać" zwłoki żebraka, podsuwając pomysł, że ten w rzeczywistości mógł być szpiegiem [Zygfryda](#p_zygfryd).
    - [Kajetan](#g_kajetan) poprzez wodnego sobowtóra kontaktuje się z [Ivarem](#p_ivar). Zastaje go w saunie wraz z [Finarrinem](#p_druid_finarrin). Są z [Chidą](#p_chida) w Niedźwiedzicach - Zerrikanka dała się przekonać, by wrócić do wioski i poprosić o pomoc z jaskinią [nadwornego maga Verden](#p_lars).
    - Umawiamy się z towarzyszami nazajutrz wieczorem w okolicy gór. Tymczasem [elf](#g_kajetan) "rozbija" swoje lokum w ulubionym zaułku i zaprasza do środka także [Brasa](#p_bras). Mag jest pod niemałym wrażeniem sztuczki.
    - Patrząc na umęczone, skacowane oblicze [Kristoffa](#p_kristoff), [Kajetan](#g_kajetan), w myśl zasady "czym się strułeś, tym się lecz", częstuje go wódką zmienioną w czysty spirytus, ku uciesze ognistego chowańca wyspiarza, zaciekawieniu [Brasa](#p_bras) i mocnej dezaprobacie [Ilany](#g_ilana).
4. Wszystkie drogi prowadzą do [Burdoff](#l_burdoff)
    - Nad ranem rozstajemy się z [magiem-wojakiem](#p_bras) i rozpytujemy w mieście o [Eskela](#p_eskel).
    - Trafiamy do zajazdu przed mieściną, "Króla Pontaru", którego łasy na złoto karczmarz mówi, że o smoka pytało wielu, ale tylko dwie osoby rozpytywały o kowala i Zerrikankę - typ o zakazanej mordzie awanturnika z paskudną szramą na obliczu i dziwny, nieprzyjemny jegomość, którego facjaty nie spamiętał.
    - Ten pierwszy, jak się domyślamy nasz wiedźmin, zjawił się po tym drugim i wynajął kwaterę na cały tydzień z góry. Karczmarz nie widział go jednak od jakichś 5 dni i straszy, że jeśli wiedźmin nie zjawi się w ciągu najbliższych 2 dni po swoje rzeczy, wywali je do rynsztoka.
    - W jego pokoju (do którego [Ilana](#g_ilana) musi się wślizgnąć, karczmarz nie chciał nas wpuścić) panuje nieład. Podróżny zestaw alchemiczny wygląda jakby został porzucony w trakcie pracy, ogień wygasł, a cokolwiek się warzyło, aromatem sygnalizuje końcowe stadium rozkładu. Zdaje się, że wiedźmin opuścił pokój w dużym pośpiechu.
    - W tym czasie [Kajetan](#g_kajetan) rozmawia z [Ivarem](#p_ivar) i [Chidą](#p_chida). Zerrikanka skierowała i [Eskela](#p_eskel), i tego drugiego typa o dziwnej, bladej jak śmierć twarzy bez szczegółów do jaskini, w której zginęła [Ebba](#p_ebba). [Ivar](#p_ivar) także nie ma pojęcia jak jegomość wyglądał, bo rozmawiał z nim przy pracy w kuźni, zwrócony plecami.

##### [Sesja 141](#sesja-141) [Sesja 143](#sesja-143)
