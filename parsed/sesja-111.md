### Sesja 111
##### [Sesja 110](#sesja-110) [Sesja 112](#sesja-112)
1. W pułapce umysłu
    - Umykamy Minotaurowi - [Kajetan](#g_kajetan) używa zaklęcia, by całą naszą trójkę odesłać na rodzimą płaszczyznę.
    - Odnajdujemy się nie w lochu pod [górą Cremora](#l_gora_cremora), a w targanej wiatrem dolinie. Na środku krajobrazu stoi uschnięta, martwa wierzba z jakąś tabliczką. Na tabliczce ktoś wypisał, zdaje się, zagadkę:
    _Ma mnie każdy, lecz nie każdy lubi, potrafisz uwierzyć? Możesz mnie dotknąć, zobaczyć, lecz nie zdołasz uderzyć. Bawię dziecko, przygnębiam starca, cieszę dziewczę urocze. Kiedy płaczesz, ja szlocham, gdy się śmiejesz - i ja chichoczę._ [Ilana](#g_ilana) domyśla się, że może chodzić o odbicie w lustrze. Rozgląda się więc po okolicy w poszukiwaniu takowego.
    - [Kajetan](#g_kajetan) w tym czasie dogląda [Zangenisa](#p_zangenis). Mag jest ledwo żywy.
    - W około widzimy porozrzucane zwierciadła. W jednym, przyczepionym do skały ciernistymi pnączami, [Ilana](#g_ilana) dostrzega jakiś ruch.
    - W lustrze widzimy golącego się [Finarrina](#p_druid_finarrin) w komnatce w [Nastrogu](#l_nastrog). Po chwili wizja rozmywa się, a lustro matowieje.
    - W pozostałych lustrach, zamiast własnych odbić także widzimy codzienne życie ludzi - tych obcych i kilku dobrze nam znanych:
        - [Kaspar](#p_kaspar) w szlafmycy, który ma na szyi prosty amulet ochronny ([Kajetan](#g_kajetan) ma pomysły jak go obejść)
        - wiedźmin od [Hatoriego](#p_hatori) w czasie łóżkowych igraszek
    - Nie udaje nam się znaleźć żadnego normalnego lustra - po krótkiej obserwacji scenki rodzajowej każde z nich matowieje.
    - Czas w tym miejscu płynie dziwnie, jak gdyby interwałami. Nie sposób określić ile czasu upływa nam na podróży po okolicy, czy między różnymi czynnościami.
    - Klecimy prowizoryczne nosze dla [Zangenisa](#p_zangenis). Tułamy się jakiś czas, w poszukiwaniu drogi wyjścia.
    - Wędrując po okolicy zauważamy głaz z kolejną, tym razem nieco seksistowską zagadką i śladem po zatkniętym mieczu. Po nieudolnych próbach [Ilany](#g_ilana) we wbiciu któregoś z wyszabrowanych mieczy [Łowców](#r_lowca), [Kajetan](#g_kajetan) przejmuje ostrze i bez większego trudu lokuje je w kamieniu.
    - Opodal zauważamy inny kamień, spod którego nagle zaczął płynąć strumyk. Podążając za nim, znów nie wiadomo jak długo, odnajdujemy się ni stąd ni zowąd w okolicy studni wypełnionej jakby nieprzebitą, wręcz namacalną ciemnością. Na studni, a jakże, czeka na nas trzecia już zagadka. Przy studni stoi wiadro, lecz brakuje liny.
    - Nie będąc w stanie nic zobaczyć, [Kajetan](#g_kajetan) wpada na pomysł, aby użyć sowy do zbadania studni. Ptak niby zostaje przywołany, ale nigdzie go nie ma. Patrząc jej oczami [Kajetan](#g_kajetan) widzi nasze nieprzytomne ciała w znajomym pomieszczeniu w [Risbergu](#l_gora_cremora).
    - Drugi pomysł to spróbować użyć któregoś z luster do patrzenia wgłąb "nie wprost". Studnia jest pusta. Próby napełnienia jej wodą - czy to z użyciem magii, czy to czerpiąc ze strumyka, kończą się niepowodzeniem.
    - Po rozważaniach decydujemy się wleźć do studni, na której dnie na ścianach zauważamy płaskorzeźby. Postaci wskazują na jedno z dwóch zamurowanych przejść. Wokół, zza ściany szumi woda.
    - Rozbieramy jedne z drzwi. Pomieszczenie wypełnia do kolan woda, a my, widząc swoje odbicia, budzimy się w [Risbergu](#l_gora_cremora).
2. Z powrotem do miasta
    - [Zangenis](#p_zangenis) osuwa się nieprzytomny na ziemię, z jego oczu i nosa wydobywa się dym. Obłok formuje się w głowę mężczyzny o delikatnych rysach i jasnych włosach, zanim rozprasza się w błysku światła dwustronnej świecy. [Kajetan](#g_kajetan) nie może go ocucić, jednak [mag](#p_zangenis) nabiera nieco zdrowszego kolorytu.
    - [Ilana](#g_ilana) zostawia ich i biegnie sprawdzić, czy wyspiarze dalej tu są. Nie jest pewna, ile czasu minęło i czy któryś z nich nie próbował dotknąć feralnej czaszki pod naszą nieobecność.
    - Na szczęście nie było nas raptem kilka godzin. [Druidka](#g_ilana) odnajduje [Skovika](#p_skovik) i [Ivara](#p_ivar) tam, gdzie ich zostawiła. [Młodzian](#p_ivar) odnalazł kryptę ostatniego z Zielonych Rycerzy i rozmawiał z jego duchem. Jest w bardzo dobrym humorze, a jego topór znów niesie w sobie magię [Aen Drisichean](#r_aen_drisichean).
    - W oczekiwaniu na [Ivara](#p_ivar) [Ilana](#g_ilana) rozmawia ze [Skovikiem](#p_skovik) - pyta go, czy wybierze się z nią na bal na [Thanedd](#l_wyspa_thanedd). [Osiłek](#p_skovik) nie jest skłonny bawić na takim wydarzeniu, ale miast tego chętnie spędzi z nią ostatni wieczór przed nadchodzącą rozłąką. Razem z [Lodbroke](#p_lodborke) będą po powrocie do [Gors Velen](#l_gors_velen) szukać statku, który zabierze ich na [Skellige](#l_wyspy_skellige) lub do [Kerack](#l_kerack), by stamtąd ruszyć dalej.
    - Zbieramy się do kupy i - zapowiedziawszy się uprzednio - teleportujemy do [Gors Velen](#l_gors_velen), prosząc o transport i pomoc dla [Zangenisa](#p_zangenis).
3. Wieczór przed balem
    - Przy kręgu wita nas [Keira](#p_keira_metz), którą wezwano do [Zangenisa](#p_zangenis). Towarzyszący jej orszak odbiera od nas maga i statuę-kobietę, którą przytargała [Ilana](#g_ilana) z zamiarem odczynienia uroku. [Czarodziejka](#p_keira_metz) obiecuje zająć się sprawą po balu.
    - Rozdzielamy się - [Kajetan](#g_kajetan) wybiera się na [Thanedd](#l_wyspa_thanedd), podczas gdy [Ilana](#g_ilana) chce zafundować wyspiarzom trochę wygód, nim każdy znów ruszy w swoją stronę.
    - [Kajetan](#g_kajetan) oddala się, rozmawiając z [Keirą](#p_keira_metz):
        - [Zangenis](#p_zangenis) jest bardzo osłabiony, ale raczej wróci do siebie
        - u [Mardina](#p_mardin) na [elfa](#g_kajetan) czeka jakaś wiadomość
        - w czasie jego nieobecności próbowała się z nim pilnie skomunikować [Margarita](#p_margarita), w chwili obecnej jest w [Srebrnej Czapli](#l_srebrna_czapla)
    - Czekający na [niego](#g_kajetan) list jest od [Filavandrela](#p_filavandrel) - nic nie znaczący zbitek słów, w którym można doszukiwać się tuzina podtekstów.
    - Będąc w swojej komnacie, [elf](#g_kajetan) komunikuje się z [Mirną](#p_mirna). Dziewczyna jest na pokładzie Białego Bursztynu z [Verden](#l_verden), powinna zejść z pokładu o poranku.
    - Pomny prób kontaktu ze strony Rity, [Kajetan](#g_kajetan) zachodzi do Czapli. W [ekskluzywnej restauracji](#l_srebrna_czapla) [Margarita](#p_margarita) zaprasza [czarodzieja](#g_kajetan) na kolację. [Mag](#g_kajetan) jest zaskoczony obecnością wystraszonej [Darii](#p_daria), stara się stworzyć atmosferę spokoju i bezpieczeństwa. Gdy dziecko usypia, dowiaduje się, co się wydarzyło:
        - świątynię Melitele zaatakował specjalny oddział [Nilfgaardzki](#l_nilfgaard) wysłany przez [Floriana Vicovaro](#p_florian_z_vicovaro), kombinowali coś przy kręgu teleportacyjnym
        - podobno [nilfgaardzki mag](#p_florian_z_vicovaro) wykombinował jak odczytać historię teleportacji z [Mariborskiego](#l_maribor) kręgu, niszcząc go w procesie
        - żołnierze próbowali zmusić kapłanki do kooperacji, grożąc mordowaniem
        - przerażona [Daria](#p_daria), próbując pomóc swoimi umiejętnościami, usmażyła jednego żołdaka zakutego w zbroję, parząc przy tym dotkliwie siostrę [Iolę](#p_matka_iola)
        - silny impuls magiczny ściągnął na dziecko uwagę [rektorki](#p_margarita), która szybko pojawiła się na miejscu i zabrała dziecko - nie mogła skontaktować się z ekranowanym w [Risbergu](#l_gora_cremora) [Kajetanem](#g_kajetan), a nie mogła zostawić sytuacji ot tak
        - oddział czarnych rozbili najemnicy z [Kaedwen](#l_kaedwen) pod wodzą Katariny z Ban Glean, który przybył odrobinę za późno, by do całego zamieszania nie doszło (najwyraźniej rozmowa [Kajetana](#g_kajetan) z przepitą bandą Zywika zadziałała)
        - sama Katarina będzie na jutrzejszym balu na [Thanedd](#l_wyspa_thanedd)
    - W tym czasie [Ilana](#g_ilana) zabiera wyspiarzy do [Srebrnej Czapli](#l_srebrna_czapla), gdzie natyka się w łaźni na [Margaritę](#p_margarita) i [Darię](#p_daria). Dziewczynka wygląda na nieobecną i zagubioną.
    - [Druidka](#g_ilana) dowiaduje się, że coś wydarzyło się w świątyni Melitele, jednak zanim wypytuje o więcej, uwagę [czarodziejki](#p_margarita) ściąga na siebie łaziebna, informując o przybyciu [Kajetana](#g_kajetan). [Rektorka](#p_margarita) przeprasza [Ilanę](#g_ilana) i wychodzi na kolację, zabierając ze sobą [podopieczną](#p_daria).
    - [Ilana](#g_ilana) zabiera pozostawiony przez czarodziejkę dzban wina i dołącza do bawiących się po drugiej stronie łaźni wyspiarzy.
4. Ranek
    - Nad ranem towarzystwo z Czapli rozchodzi się. [Ivar](#p_ivar) rusza na powrót do lasu, jednak planuje wpierw odwiedzić [Finarrina](#p_druid_finarrin). Obiecuje przekazać mu pozdrowienia [druidki](#g_ilana).
    - Pozostała dwójka wyspiarzy zmierza do portu. Odprowadzany przez [Ilanę](#g_ilana) [Skovik](#p_skovik) żegna się z nią i na odchodne zostawia dwa prezenty: już raz ofiarowaną drewnianą figurkę wilczycy oraz swój naszyjnik z kłami (w tym z jednym nowy, trofeum po ubiciu strażnika-niedźwiedzia). Zaskoczona [dziewczyna](#g_ilana) zdejmuje z niego swój niedźwiedzi kieł i, przełożywszy na nowy rzemyk, zawiesza mu z powrotem na szyi.
    - Pożegnawszy wyspiarzy, [Ilana](#g_ilana) czeka na [Kajetana](#g_kajetan) przed mostem na [Thanedd](#l_wyspa_thanedd). Zdecydowała się przyjąć zaproszenie na bal, bardziej z nudów i braku towarzystwa, niż zainteresowania.
    - W tym czasie [Kajetan](#g_kajetan) rozmawia z [Elizą](#p_eliza), matką [Darii](#p_daria). Kobieta nic nie wiedziała o tym, co się wydarzyło. Przyjmuje wieści na tyle dobrze, na ile można by sobie życzyć, bardzo chce wiedzieć jaka przyszłość czeka córkę i kiedy będzie się mogła z nią zobaczyć.
    - [Druidka](#g_ilana) i [mag](#g_kajetan) wybierają się do portu, odszukać Biały Bursztyn.

##### [Sesja 110](#sesja-110) [Sesja 112](#sesja-112)