### Sesja 109
##### [Sesja 108](#sesja-108) [Sesja 110](#sesja-110)
1. Strażnicy 3 & 1
    - Zaskakuje nas strażnik 3 - wyliniały wilk ze skorpionim ogonem zakończonym okiem. Pierwszy, oczywista, szarżuje na niego [Lodbroke](#p_lodborke).
    - [Kajetan](#g_kajetan), pamiętając podobne rzeźby z [Craag An](#l_craag_an), usiłuje zbudzić je Starszą Mową i wezwać nam na pomoc w walce. Bez skutku.
    - Trzecie oko wilka, ilekroć łypie na [elfa](#g_kajetan), przyprawia go o paraliżujący ból głowy. Poirytowany [mag](#g_kajetan) oślepia więc potwora.
    - Skupieni na dobiciu strażnika numer 3, słyszymy skrzypnięcie kamiennych drzwi. Do walki wkrótce dołącza niedźwiedziowaty strażnik 1.
    - W ferworze walki, osaczony niedźwiedź-mutant rujnuje jedną z kolumn i miota jej fragmentem w drużynę. Skrwawiony, [szalony berserk](#p_lodborke), któremu nie udaje się uskoczyć na czas, zostaje przezeń wgnieciony w posadzkę. 
    - Myślimy, że już po [Lodbrokeu](#p_lodborke), kiedy spod kamienia wyłaniają się pokryte blond futrem ogromne łapska niedźwiedzia-albinosa. Wygląda na to, że [vildkaarl](#p_lodborke) jednak ma się dobrze i teraz wkurzył się nie na żarty.
    - Potwór miota się i skacze po całym pomieszczeniu. [Kajetan](#g_kajetan) przypada więc do podłogi i używając magii zamyka go po pas w kamieniu posadzki.
    - Wkrótce udaje nam się pokonać oba potwory, łatwiej niż się spodziewaliśmy - pomoc wyspiarzy, których zabraliśmy ze sobą jest nieoceniona.
    - [Ilana](#g_ilana) zabiera na dowód/pamiątkę końcówkę ogona wilka.
    - [Lodbroke](#p_lodborke), walczący z imieniem [Svalbloda](#r_svalblod) na ustach, urządza mały rytuał z udziałem krwi i serca ubitych maszkar - posoką maże sobie wojenne barwy na twarzy, po czym (bez)ceremonialnie zjada serce jednego z potworów.
    - Decydujemy się na krótki odpoczynek, by odzyskać siły. W tym celu wracamy do laboratorium [(8)](#sesja-109#mapa).
    - Po powrocie do swojej ludzkiej formy, dotąd wyraźne rany [Lodbrokea](#p_lodborke) zdają się być lekko zaleczone (przypadłość vildkaarlów?).
    - W czasie odpoczynku [Kajetan](#g_kajetan) myszkuje po pokoju i znajduje kolejne zawalone przejście, za którym widać prześwit do jakiegoś pomieszczenia.
    - W tym czasie [Ilana](#g_ilana) poprzez medytację próbuje skontaktować się z [Zangenisem](#p_zangenis). W transie jej świadomość trafia do ciemnego labiryntu. Coś ją obserwuje z ciemności, ale maga ani śladu.
2. Wycieczka krajoznawcza
    - Przechodząc przez pobojowisko [(12)](#sesja-109#mapa) i identyczną galerę po drugiej stronie placu boju [(14)](#sesja-109#mapa), odnajdujemy pomieszczenie wciąż zapieczętowane przez [Aen Drisichean](#r_aen_drisichean) [(15)](#sesja-109#mapa).
    - Wstępu do 3 pokojów bronią masywne, bogato zdobione drzwi ze znajomymi symbolami. Gdyby nie obecność [Ivara](#p_ivar) i wiedza zdobyta w [Craag An](#l_craag_an), nie udało by się nam otworzyć tych, które wciąż działały.
    - W pomieszczeniu za drugą galerą [(15)](#sesja-109#mapa) natykamy się na zbrojownię identyczną, jak w [Craag An](#l_craag_an) i cztery rzeźby pierwszych Rycerzy [Galawaina](#p_galawain). Tam udaje nam się zamienić ceramiczne żetony, które nosił ze sobą [Kajetan](#g_kajetan) na kilka magicznych fantów:
        - od Rel'riona Sprawiedliwego: miecz o dwóch ostrzach
        - od Caemiris Artystki: okuty skórzany kołczan, w nim 4 strzały na wzór żywiołów
        - od [Corneirosa](#p_corneiros) Niosącego Światło: magiczna księga
    - Idziemy w miejsce, z którego wyszedł strażnik 1. Przez korytarz [(17)](#sesja-109#mapa), na którego końcu stoją dwa posągi rycerzy ze skrzyżowaną bronią, przez otwarte drzwi przechodzimy do eksponatorium [(18)](#sesja-109#mapa) - leże strażnika 1 oraz wystawę martwych stworzeń:
        - szkielet jednorożca z [Ysgith](#l_ysgith)
        - czaszka wrana, część szczęki zrekonstruowana drutem, z wykopalisk w [Loc Muinne](#l_loc_muinne)
        - czaszka smoka lub wiwerny z Kwarcowej Góry
        - głowa mantikory z [Cintry](#l_cintra)
    - Walają się tu rozmaite szczątki, głównie ludzkie kończyny (brakuje korpusów). Miejsce jest zrujnowane, mimo to szklane gabloty z eksponatami są nienaruszone (magia?).
    - Z eksponatorium [(18)](#sesja-109#mapa) wychodzą dwa kręte korytarze. Oba prowadzą - bezpośrednio i pośrednio - do kolejnego pomieszczenia [(21)](#sesja-109#mapa). [Ilana](#g_ilana) czuje obecność strażnika 0 tuż za ścianą.
    - Znajdujemy przedsionek [(21)](#sesja-109#mapa) - pomieszczenie, do którego dawniej dało się przejść bezpośrednio od wejścia [(1)](#sesja-109#mapa) przez zawalony obecnie łuk.
    - Przedsionek [(21)](#sesja-109#mapa) to miejsce krwawej jatki. Ściany, sufit i podłogę znaczą stare, dawno wypłowiałe ślady krwi.
    - Walające się po ziemi szczątki skrywają resztki zniszczonego kręgu teleportacyjnego, znajdujemy też połówkę wiedźmińskiego amuletu (szkoła Kota).
    - Z duszą na ramieniu idziemy w lewo, na spotkanie z ostatnim strażnikiem.
3. Strażnik 0
    - Trafiamy do spowitej mrokiem sali. Światło magicznego bibelotu stopniowo wyłania z ciemności długi korytarz, a w jego środku - zajmujący znaczną część pomieszczenia kamienny stół z kajdanami na pięć osób.
    - Ściany pokryte są pergaminami przedstawiającymi nienaturalne krzyżowania czy eksperymenty z przeszczepami.
    - Zza podpierającej sklepienie, obwieszonej klatkami kolumny wyłania się nasz wróg i na dzień dobry miota w nas klatką, wewnątrz której pełga zimny ognik.
    - Klatka roztrzaskuje się o stół i uwalnia uwięziony byt - coś na kształt żywiołaka burzy.
    - [Kajetan](#g_kajetan), chcąc się pozbyć dodatkowego problemu, usiłuje odesłać byt w jego prawowite miejsce. Pierwszą próbę niweczy strażnik 0 swoimi anty magicznymi zdolnościami. Przy drugiej jednak, nim zdąży zareagować, zostaje odesłany razem z ognikiem.
    - Mając dosłownie chwilę, nim zaklęcie przeminie, zasadzamy się kupą na powracającego strażnika. [Ilana](#g_ilana) w tym czasie biegnie sprawdzić, czy na końcu sąsiedniego korytarza faktycznie znajduje się zawalone przejście z wydrapaną dziurą. Po jego drugiej stronie odnajduje [Zangenisa](#p_zangenis). Mag nie reaguje jednak na nawoływanie.
    - [Druidka](#g_ilana) wraca w samą porę, gdy strażnik materializuje się z niebytu. Osaczony i zaskoczony, zostaje - podobnie jak wilko-skorpion -  momentalnie przykuty do podłogi przygotowanym zaklęciem [Kajetana](#g_kajetan).
    - Potwór usilnie chce wykończyć [elfa](#g_kajetan) - najbardziej "magiczną" osobę w drużynie. Pieczołowicie przeszkadza mu w tym jednak [Ilana](#g_ilana), celnie szyjąc weń strzałami przy każdej próbie pochwycenia [maga](#g_kajetan).
    - Wyswobodzona maszkara skacze po klatkach i co chwila wyjmuje z nich ciała - "przekąski", które dokłada do swej kolekcji twarzy, a którymi leczy się i wypluwa na ziemię, używając jak marionetek.
    - [Kajetan](#g_kajetan) wykorzystuje jeden z ostatnich eliksirów znalezionych w [Craag An](#l_craag_an) i rośnie niemal dwukrotnie. Niestety efekt ten, podobnie jak inna magia, zostaje stłumiony w bliskim kontakcie z potworem za sprawą jego anty magicznej aury.
    - Będąc już u kresu sił, "zerówa" doskakuje i wyładowuje całą swoją wściekłość na trzymającej się dotąd na dystans, przypartej do muru [Ilanie](#g_ilana). [Druidka](#g_ilana) w mgnieniu oka więdnie mu w szponach, a z uszu, nosa i ust puszcza jej się krew.
    - Mając w perspektywie, co może stać się z bezwładną [dziewczyną](#g_ilana), [Skovik](#p_skovik) rzuca się na potwora. Rąbie go bez opamiętania udaremniając wszelkie próby posilenia się [Ilaną](#g_ilana).
    - Ostateczny cios zadaje [Lodbroke](#p_lodborke) rozrąbując łeb potwora na pół, podczas gdy [elf](#g_kajetan) cuci nieprzytomną [druidkę](#g_ilana).

    ![mapaSesja109](https://github.com/nipsufn/dnd-ki/raw/master/img/mapaSesja109.jpg "mapaSesja109")<a id="mapa"></a>

##### [Sesja 108](#sesja-108) [Sesja 110](#sesja-110)