### Sesja 73
##### [Sesja 72](#sesja-072) [Sesja 74](#sesja-074)
1. W domu
    - Odpocząwszy po krótkiej, acz intensywnej wyprawie, [Kajetan](#g_kajetan) spędza resztę dnia na identyfikacji przywiezionych znalezisk.
        - znaleziska pochodzą najwyraźniej z kolekcji [Corneirosa](#p_corneiros)
        - kotwice użyteczne przy teleportacji do innych płaszczyzn:
            - kulkę rzeźbioną w zapętlający się labirynt, wygląda jakby po labiryncie tułały się jakieś postaci
            - gorącą w dotyku lampę z mapą jakiegoś miasta z boku, według ksiąg pełnego porzuconych metalowych pałaców, rozgrzanych nigdy nie gasnącym czerwonym słońcem
            - brudny inkluz - bursztyn ze skrzydlatym pająkiem w środku, ze świata dzikiej dżungli zamieszkałej przez ogromne insekty, przy których elfy zdawały się być mrówkami
        - czarna perła - świecidełko, ewentualnie komponent do zaklęcia
        - około litrowy słój z grubego szkła, w ciemnoniebieskim płynie pływa jakiś wielki ząb
        - rękojeść ostrza błyskawic, aktywowanego ładunkiem zaklęcia drugiego poziomu; krótki miecz; atak z inteligencji, gołe 2d8 obrażeń, 1 minuta
        - szklana skrzynka ze zwojami
            - bez klucza otwarcie rozproszeniem magii uruchamia zabezpieczenie, które zaczyna spopielać zawartość; część zwojów udaje się uratować
            - niezrozumiały zwój ósmego poziomu
            - Planar Ally szóstego poziomu
        - spore drewniane pudełko zabezpieczone zagadką:
            - _It wears a leather coat to keep its skins in working order. Escorts you to other realms, without a magic portal_
            - Pudełko to mimik, który atakuje, jeśli odpowie się na zagadkę niepoprawnie
            - w środku jest kamizelka z naszywkami, widać, że kiedyś było ich więcej i zostały poodrywane, przynajmniej te, które przedstawiały przedmioty użytku codziennego. Od pozostałych, abstrakcyjnych naszywek trąci magią przywołania
        - księgę o lekko podniszczonym tytule "(...) Guide To Multiverse"
            - księga jest niedokończona, widać, że [Corneiros](#p_corneiros) wciąż wprowadzał poprawki w różnych miejscach
            - elfi mag zajmował się magią dowolnej teleportacji, starając się uniezależnić swój lud od portali takich jak [Tor Corax](#r_tor_corax)
            - opisuje kotwice do innych płaszczyzn i same płaszczyzny, poza tymi, które fartem znaleźliśmy, lodowy świat o zakrzywionej perspektywie, tak że można obejrzeć własne plecy, pełen potworów oraz piekło pełne płomieni i zamieszkałe przez ifryty
            - klucz do kasetki z zaklęciami znajdował się w jednej z opisanych płaszczyzn
            - zawiera zaklęcie Plane Shift siódmego poziomu
        - księga z dużym rubinem wprawionym w okładkę
    - [Ilana](#g_ilana) zaprzęga [Skovika](#p_skovik) do uruchomienia wanny celem odświeżenia się i przetestowania pomysłowej konstrukcji [elfa](#g_kajetan). Widząc niecne zamiary dwójki, [Kajetan](#g_kajetan) taktownie przenosi się na drugie piętro. Zażywszy kąpieli para wychodzi do miasta rozprostować nogi.
    - [Mag](#g_kajetan) odbiera wiadomość od [Margarity](#p_margarita). Czarodziejka proponuje nam pracę - odszukać dziecko, silne źródło, w okolicy [Wyzimy](#l_wyzima), i odprowadzić do szkoły [Kapituły](#r_kapitula) zanim odszuka je organizacja [Myrtona](#p_lord_myrton). [Kajetan](#g_kajetan) rozważa propozycję, jednak ostatecznie odmawia - stolica nam nie po drodze, pewnikiem zwrócimy na siebie uwagę [księcia](#p_lord_myrton), której mielibyśmy unikać, a nastawienie smarkacza i ewentualnej rodziny jest jedną wielką niewiadomą.
2. Wieści gminne
    - Zrobiło się tu dość tłoczno i głośno, a to za sprawą kilku wozów, które zjechały do miasta w obstawie konnych, jak się okazuje - straży miejskiej.
    - Na rynku, oprócz gapiów, jest [Oleg](#p_oleg). Podpytując ludzi dowiadujemy się, że wozy przywiozły z [Wyzimy](#l_wyzima) kryminalistów, którzy mają pomóc w odbudowie miasta. Skazańcom obiecano podobno złagodzenie kar i wyroków w zamian za prace społeczne.
    - Idziemy do karczmy, przed którą stoi trzech strażników jakby bali się wejść do środka. Już z progu słyszymy panującą w środku burdę.
    - W karczmie 7 pijanych krasnoludów swawoli w najlepsze. Schowany za kontuarem Oskar nie wie nic o tym, co dzieje się na rynku - jak widać ma teraz swoje "problemy".
    - Jeden z krasnoludów nazwany [Calebem](#p_caleb), wyzywa [Skovika](#p_skovik) na pojedynek na rękę. Zanim jednak [wyspiarz](#p_skovik) zdąży cokolwiek odpowiedzieć, [Ilana](#g_ilana) sama rzuca krasnoludowi wyzwanie, kiedy ten nie kwapi się z nią rozmawiać.
    - [Druidka](#g_ilana) niestety okazuje się mieć mniej pary w łapie, co krzepki karzeł, ale ze [Skovikiem](#p_skovik) prawie żadnemu nie udaje się wygrać. Zakłady sypią się gęsto.
    - Krasnoludy zapraszają nas do swojego stołu i częstują piwem:
        - zwą się bandą [Yarpena Zigrina](#p_yarpen), w składzie: [Caleb](#p_caleb), [Ksawier Moran](#p_ksawier), [Logan](#p_logan), [Wafé](#p_wafe), [Burden](#p_burden), [Anryj](#p_anryj) i [Yarpen Zigrin](#p_yarpen)
        - podróżują do [Gors Velen](#l_gors_velen), na jarmark z okazji święta [Belleteyn](#r_belleteyn)
        - główną, niezwykle intratną atrakcją jarmarku jest walka na arenie z rozmaitymi potworami
        - podobno w zeszłym roku zawody wygrali Rębacze z Crinfrid, którzy położyli mantikorę i otrzymali w nagrodę jej wagę w złocie
        - karczemnemu towarzystwu w podróży przewodzi, nie kto inny, a [Yarpen Zigrin](#p_yarpen) właśnie
    - Niestety, krasnoludy nie bardzo chcą nas przygarnąć do kompanii na czas podróży, choć droga wypada nam ta sama. W momencie trzeźwieją i zbierają się do drogi. O dziwo idą pieszo, każdy taszcząc wielgachny podróżny plecak.
    - Wychodzimy z karczmy i kierujemy się na targ rozpytać za kupcami jadącymi w stronę [Gors Velen](#l_gors_velen). Znajdujemy dwóch: handlarza od ksiąg rachunkowych i sympatycznego sprzedawcę warzyw, półelfa imieniem [Remi](#p_remi).
    - Facet od ksiąg ma już ochroniarzy, więc na zarobek nie ma co liczyć, ale może nas zabrać za drobną opłatą z naszej strony. Za to [Remi](#p_remi) jest skłonny zapłacić nam po 5GP na głowę za każdy dzień eskorty. Możemy ruszać nazajutrz, jak tylko uda mu się wyprzedać resztę towaru.
    - Wracając zauważamy przed bramą do kanałów strażnika. [Ilana](#g_ilana), pod postacią psa, odciąga uwagę mężczyzny, aby [Skovik](#p_skovik) mógł bez problemu dostać się do środka. W efekcie strażnik, z portkami w kolanach, goni za psem uciekającym z jego pasem.
    - Dotarłszy do kryjówki, dzielimy się z [Kajetanem](#g_kajetan) wiadomościami. Słysząc wysokość "drobnej opłaty" księgowego, decydujemy się zabrać z [Remim](#p_remi), choć ten jedzie tylko do [Rdestowej Łąki](#l_rdestowa_laka).
3. Do [Gors Velen](#l_gors_velen), etap I: [Dorian](#l_dorian)
    - Rankiem ruszamy w drogę. [Remi](#p_remi) ma kilka wagonów, każdy zaprzężony w woły. W drodze okazuje się, że półelf kończy swój kurs w [Dorian](#l_dorian), a nie w [Rdestowej Łące](#l_rdestowa_laka), ale zapłatę dostaniemy tak jak obiecał.
    - Droga do [Dorian](#l_dorian) zajmuje nam łącznie 7 dni. W drodze dowiadujemy się, że:
        - [Dorian](#l_dorian), nazywane spichlerzem północy, jest znane z dwóch rzeczy: najlepszego cydru i największej giełdy koni
        - miasto prężnie prosperuje, między innymi dzięki udziałom nieludzi w radzie miasta
        - [Dorian](#l_dorian) nie ucierpiało w czasie walk z Czarnymi - miasto zdaje się być nietknięte
        - sołtysem [Rdestowej](#l_rdestowa_laka) jest niejaki [Wilhelm Hoffmeier](#p_wilhelm_hoffmeier), który zasiada w radzie [Dorian](#l_dorian) i ma w posiadaniu większość ziem Łąki
        - drugi członek rady to krasnolud [Dirgurd Giancardi](#p_dirguard_giancardi), właściciel lokalnego banku
        - od jakiegoś czasu wokół miasta grasuje coś, co pożera konie; miejscowi zaprzęgają więc do wozów woły aby uniknąć ataku
    - Dotarłszy do miasta żegnamy się z [Remim](#p_remi), który na odchodnym poleca nam przybytek zwany [Złotym Sadem](#l_zloty_sad). Podobno mają tam najlepsze gatunki cydru produkowane w [Dorian](#l_dorian), a także lokalny specjał, który ścina z nóg.
    - Idąc przez miasto faktycznie mijamy tablice ogłoszeniowe, na których wiszą informacje o pożeraczu koni. Bestia, lub cokolwiek to jest, grasuje głównie w północnej części miasta.
    - Decydujemy się wypytać nazajutrz o nagrodę za zlecenie, a tymczasem kierujemy swe kroki do poleconego nam zajazdu zapytać o pokój.
    - Sad nie jest tak drogi, jak nam się z początku wydawało, zostajemy więc na noc i zamawiamy kolejkę ich specjału: cydru zwanego Złotym Jabłkiem. Wychyliwszy napitek jednym haustem [Kajetan](#g_kajetan) niemal traci głos i dech. [Skovik](#p_skovik) też się krzywi, ale na szczęście żaden nie osuwa się taktownie pod stół.
    - Dowiadujemy się, że produkcji alkoholu dogląda tutaj miejscowy alchemik. Ma warsztat w mieście, więc nazajutrz planujemy złożyć mu wizytę. Tymczasem udajemy się na spoczynek.

##### [Sesja 72](#sesja-072) [Sesja 74](#sesja-074)