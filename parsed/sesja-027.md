### Sesja 27
##### [Sesja 26](#sesja-026) [Sesja 28](#sesja-028)
1. Przygotowania do drogi
    - Przed wieczorem [Ilana](#g_ilana) pomaga [Ivarowi](#p_ivar) przerobić resztki jego zbroi w coś nadającego się do użytku i dającego choć trochę ochrony.
    - [Finarrin](#p_druid_finarrin) wyjawia, że:
        - krąg druidów z [Brokilonu](#l_brokilon) pochodzi od [Galawaina](#p_galawain), któremu druidzi od pokoleń stawiali totemy
        - po otwarciu portalu więź z nim wzmocniła się, a następnie znacząco osłabła
        - on sam uważa, że wina takiego stanu rzeczy może w znacznej mierze leżeć po stronie druidów
    - Nazajutrz, po skromnym śniadaniu zbieramy się do wymarszu.
    - [Kajetan](#g_kajetan) żegna się z [Mirną](#p_mirna). Pyta, czy ta zaczeka na niego w [Kerack](#l_kerack).
    - [Ilana](#g_ilana) nie do końca ufając swoim zdolnościom muzycznym waha się przed użyciem fletu. [Kajetan](#g_kajetan) korzysta z tego faktu i wygrywa szybką melodyjkę, która jednak zamiast wskazać nam kierunek, ulatuje w ślad za [Mirną](#p_mirna).
    - Lekko rozbawieni zajściem i nieco bardziej podniesieni na duchu wędrujemy za melodią wygrywaną przez [Ilanę](#g_ilana) na poszukiwanie legendarnych ruin [Craag An](#l_craag_an).
2. Pierwszy dzień drogi
    - Zapytana przez elfa [Enid](#p_enid) wspomina, że uważa Wiewiórki za rozpuszczoną smarkaterię i bandę morderców, co tłumaczy jej niechęć.
    - Oddaliwszy się kawałek od wioski zauważamy, że zarówno las jak i ziemia po za jej granicami zdają się być bardziej mroczne, jakby pod wpływem czegoś złego, niedobrego.
    - W pewnym momencie drogę przysłania nam ciemna mgła zauważalna tylko przez magiczne szkiełka, która wypiera zielonkawą aurę Mocy. Wygląda to jakby coś powoli przejmowało kontrolę nad lasem ([Królowa Cierni](#p_krolowa_cierni)?).
    - Wszyscy czujemy niepokój, ale [Ivar](#p_ivar) zdaje się odbierać mgłę najmocniej, jakby jego nowe "ja" pozwalało mu widzieć rzeczy niewidzialne dla ludzkiego oka.
    - Z nadejściem nocy [Kajetan](#g_kajetan) wyczarowuje bezpieczny bąbel, abyśmy mogli spokojnie przenocować. Po zmroku zauważamy, że zostaliśmy otoczeni przez dziwne istoty - karalucho-ludzi o ciałach robaków i lekko humanoidalnych głowach. Paskudy zdają się bać światła, nie przypuszczają na nas bezpośredniego ataku.
    - [Kajetana](#g_kajetan) wyrywają ze snu koszmary spowodowane odgłosami wydawanymi przez dziwaczne owady, trochę na wzór cykad. [Skovik](#p_skovik) też lekko się miota przez sen, ale finalnie udaje nam się odpocząć do rana bez większych przeszkód.
3. Drugi dzień drogi do [Craag An](#l_craag_an)
    - Melodia fletu kieruje nas w kierunku północy. Po kilku kilometrach natykamy się na imitację totemu:
        - znaleziona miniaturowa wersja jest, podobnie jak totemy [Protektora](Bizoktor), zrobiona z kości
        - przedstawia wieżę, a na jej szczycie kobietę siedzącą na tronie
        - figurka ta została najprawdopodobniej wykonana przez [nekkery](#b_nekker)
        - delikatnie emanuje magią
    - [Ivar](#p_ivar) nie zastanawiając się sięga po swój topór i roztrzaskuje bluźnierczą rzeźbę.
    - [Ilana](#g_ilana) zwraca mu uwagę uzmysławiając, że mógł narobić więcej szkody niż pożytku, gdyby totem miał w sobie więcej mocy.
    - Kolejna fala dźwięku fletu zdaje się gwałtownie odbijać na północny wschód, jakby celowo omijała jakiś obszar. 
    - Potwierdzają to ślady licznych zwierząt, które sugerują, że miejsce to jest omijane przez wszystko, co żywe. Tropy wskazują na pośpiech, albo wręcz ucieczkę i prowadzą na południe.
    - Drzewa w tej okolicy mają dziwne, blazopodobne narośla wypełnione czymś na kształt osocza.
    - [Ivar](#p_ivar) definitywnie wyczuwa oddziaływanie złych sił na las. Aż krzywi się na miejsce, od którego odwiodła nas melodia.
    - Las wydaje się nie przepuszczać tutaj zbyt wiele światła, a patrząc przez szkiełka zauważamy dodatkowo, że w tym miejscu mgła jest niemal smoliście czarna.
    - [Finarrin](#p_druid_finarrin) podejrzewa, że epicentrum tej nieczystości może być jeden z totemów [Protektora](Bizoktor), teraz przejęty przez [Królową Cierni](#p_krolowa_cierni).
    - Przed oddaleniem się na dobre od nieczystego terenu powstrzymuje nas płaczliwe zawodzenie zwierzęcia dochodzące właśnie z tamtego obszaru osnutego mgłą.
    - [Ilana](#g_ilana) i [Finarrin](#p_druid_finarrin) odłączają się na chwilę chcąc sprawdzić co jest przyczyną tego dźwięku. Ich oczom ukazuje się łamiący serce widok:
        - pod drzewem, oplątany pnączami leży definitywnie martwy spory niedźwiedź
        - obok jego zwłok, pochwycony za tylne łapy szarpie się i zawodzi mały niedźwiadek
    - [Druidka](#g_ilana) i jej mentor decydują się wyswobodzić malca, ratując go od niechybnej śmierci.
    - [Ilana](#g_ilana), pod postacią niedźwiedzia uspokaja niedźwiedziątko, gdy [Finarrin](#p_druid_finarrin) ognistym ostrzem przecina zwyrodniałe pnącza. Cała trójka czym prędzej wraca do reszty grupy.
    - [Kajetan](#g_kajetan) i [Enid](#p_enid) wydają się być wyraźnie niezadowoleni z widoku druida wracającego w towarzystwie niedźwiedzia taszczącego w pysku malca.
    - Niedźwiedziątko próbuje dać nogę kiedy tylko [Ilana](#g_ilana) - już w swojej normalnej postaci - spuszcza je na chwilę z oczu.
    - Z pomocą wyspiarzy druidka tworzy z liny prowizoryczną uprząż, którą oplata niedźwiadka chwilowo otumanionego magią [Finarrina](#p_druid_finarrin).
    - Opieka nad zwierzęciem zostaje podzielona między [Ilanę](#g_ilana), a [Skovika](#p_skovik). Druidka korzysta z każdej nadarzającej się sposobności żeby nawiązać kontakt ze zwierzęciem i zbudować więź porozumienia.
    - Powoli wkraczamy w jedną ze starszych części lasu. Przesłankami do takiego stwierdzenia są wyraźnie sędziwe, strzeliste i bardzo wysokie drzewa gęsto porastające teren dookoła.
    - Słońce chyli się już ku zachodowi, kiedy znajdujemy pozornie dobre miejsce na nocleg na sporym, o dziwo obrobionym kamieniu. Na szczęście noc mija bez dodatkowych przygód.
4. Trzeci dzień wędrówki do [Craag An](#l_craag_an)
    - Nad ranem, po krótkich oględzinach kamienia dochodzimy do wniosku, że nocowaliśmy na ścianie jakiejś dawnej budowli. Konstrukcja ta była najprawdopodobniej wieżą.
    - Z miejsca, w którym się znajdujemy widać wyróżniający się dość długi, ciągnący się na kilka kilometrów pas młodych drzew.
    - Odbywszy krótki spacer wzdłuż młodnika, [Kajetan](#g_kajetan) dochodzi do następujących odkryć:
        - kamienie stanowiące niegdyś wieżę tkwią wbite w ziemię w taki sposób, jakby wieża została przewrócona z impetem, a poszczególne jej piętra wyleciały jak dyski
        - wieża musiała być wręcz nienaturalnie wysoka, bo młodnik ciągnący się przez las znaczy miejsce jej upadku
        - definitywnie podtrzymywała ją magia (bez niej wieża nie mogłaby być tak wysoka)
        - ziemia dookoła niektórych kamieni wygląda jakby została poddana działaniu wysokiej temperatury, bo przypomina miejsce po uderzeniu pioruna w piasek - jeśli to eksplozja konstrukcji podtrzymywanej Mocą, jedyne wydarzenie podobnej skali, jakie kojarzy [elf](#g_kajetan) to zniszczenie [Wyspy Thanedd](#l_wyspa_thanedd)
        - możliwe, że była to sama [Tor Corax](#r_tor_corax), a jej fundamenty znajdują się w [Duen Canell](#l_duen_canell)
        - mogła to być wieża z naszej wizji
        - ruiny wyciągają Moc z okolicy i kierują w dół ruin budowli, efekt przypomina silne pole antymagiczne tworzone przez obelisk nieopodal [Wioski Druidów](#l_wioska)
    - Pod jedną ze ścian, przez szkiełka, dostrzegamy magiczny błysk z innego świata. [Kajetan](#g_kajetan) prosi [Skovika](#p_skovik) o pomoc w rozłupaniu głazu aby móc dostać się do środka.
    - Starszy [Drummond](#p_drummond) zgadza się i kilkoma potężnymi uderzeniami rozbija kamień, lądując w środku razem z kupą gruzu.
    - Wewnątrz fragmentu wieży [Kajetan](#g_kajetan) odnajduje zmumifikowane elfie ciało:
        - ma setki lat
        - odziane w niegdyś bogatą szatę (mag?),
        - zwłoki mają rogi i ogon, z którymi żyły, przypominając fresk znaleziony w altanie na południowym wschodzie [lasu](#l_brokilon)
        - domyślamy się, że mógł to być [Aen Eldrin](#r_aen_eldrin) lub ktoś im podobny
        - u boku ostrze wykute z meteorytu, z ułamanym samym końcem, zwykle używane do tworzenia zaklętej broni - cokolwiek się wydarzyło, musiało być dość potężne aby złamać zaklęcie zanim mogło uszkodzić broń
        - w ręku kryształ z żółtym światełkiem, przypominającym nieco kryształ z duszą dziecka, który znaleźliśmy pod [Carreras](#l_carreras)
    - Zabieramy znaleziska i udajemy się w dalszą drogę. Melodia prowadzi nas z dala od młodnika, który zdaje się stawać coraz bardziej dziki i... odstręczający, szczególnie w kierunku, w którym musiała niegdyś stać wieża, broniąc dostępu do swojego [serca](#l_duen_canell).

##### [Sesja 26](#sesja-026) [Sesja 28](#sesja-028)