### Sesja 130
##### [Sesja 129](#sesja-129) [Sesja 131](#sesja-131)
1. Ostatnia narada
    - Schodzimy się na śniadanie. Część karczmy jest zarezerwowana dla nilfgaardzkich najemników, których można rozpoznać po pstrokatych ubraniach i dobrym uzbrojeniu. [Lars](#p_lars) tłumaczy, że taki ubiór ma odróżniać ich od regularnej armii Czarnych (czyżby najęci przez Salamandry? albo zbieg okoliczności?).
    - [Ilana](#g_ilana) zauważa, że z naszym kamieniem komunikacyjnym jest coś nie tak - jego powierzchnia zmatowiała. Na szczęście [Kajetan](#g_kajetan) "naprawia" ustrojstwo, które [druidka](#g_ilana), najwyraźniej przez nieuwagę, wprowadziła nieświadomie w tryb czuwania. Na jego powierzchni pokazuje się wiadomość od [Skovika](#p_skovik):
        - ich walkę widzieli ludzie z Fyresdal
        - przybyli po skarby rozbitków, znaleźli grupę [Skovika](#p_skovik)
        - po zabiciu syren zabrali ich do wioski i ugościli
        - Krucza Matka to stara legenda - duch lasu, stary i potężny; jako ptak lata po polach bitew, zbiera włosy poległych i tka z nich gobeliny
        - dobry zwyczaj nakazuje zgolić głowę przed bitwą albo rejsem, by jej nie kusić
    - Dzielimy się na grupy. [Lars](#p_lars) przebiera się za [Eskela](#p_eskel), pod tą przykrywką zamierza rozmawiać z zarządcą. Pozostałym [Mozaik](#p_mozaik) wręcza skrzyneczkę z zaopatrzeniem na wyprawę za miasto. W pudełku znajdujemy kilka fiolek z różnymi eliksirami, jakąś różdżkę i 12 niewielkich deltoidów - czujek magicznych.
    - [Ilana](#g_ilana), [Lambert](#p_lambert) i [Kajetan](#g_kajetan) ruszą razem za miasto. Muszą odszukać [Gaetana](#p_gaetan) i się z nim dogadać, rozłożyć co najmniej 4 z tuzina magicznych czujek, które dostali (im bliżej lasu, tym lepiej) oraz wybadać i oszacować siły Druida, abyśmy wiedzieli z czym się mierzymy.
    - [Mozaik](#p_mozaik) pozostanie w mieście i będzie grała swoją rolę, próbując przy tym dowiedzieć się od lokalnych czegoś więcej na temat kultystów i samego Druida.
2. Prace terenowe
    - Wychodzimy przez główną (i jedyną) bramę miejską. Kawałek spaceru za miasto dzielimy się czujkami po równo i resztą Mozaikowych fantów, następnie każde idzie w swoją stronę. Wiemy, że zadanie zajmie nam dobrych kilka dni.
    - [Lambert](#p_lambert) będzie szukał [Gaetana](#p_gaetan) i potworów po południowej stronie, w samym sercu bagien.
    - [Ilana](#g_ilana) zamierza wleźć w sam las, rozmawiać z Druidem:
        - idąc wieczorem przez bagna słyszy ludzki krzyk
        - nieopodal, na jednej z wysepek pośród moczarów [utopce](#b_utopiec) atakują czwórkę ludzi stawiających znicze pod uschniętym drzewem
        - [Ilana](#g_ilana) ściąga na siebie uwagę potworów, po czym wskakuje do wody, gdzie zmienia się w gigantycznego węża
        - [utopcom](#b_utopiec) udaje się pochwycić i wciągnąć pod wodę jednego z pielgrzymów, nim wąż dopływa do wyspy
        - pozostała trójka ludzi umyka przerażona, podczas gdy [druidka](#g_ilana) rozprawia się z potworami
        - gdy robi się w miarę cicho i bezpiecznie, [Ilana](#g_ilana) wraca do swojej normalnej postaci i przygląda miejscu dokładniej
        - do wyspy prowadzi szlak drewnianych kładek; tą drogą dotarli tu i nią też uciekli pielgrzymi
        - w drzewie jest kapliczka z wymytym, humanoidalnym posążkiem z białego elfiego marmuru
        - oprócz lichych zniczy i podarków, znajduje zwitek z koślawo zapisaną prośbą do bagiennego bóstwa, niejakiej Krwawej Matki, Królowej Bagien o pomoc w pozbyciu się fałszywego Druida
        - list kończy się zniekształconą frazą w starszej mowie, zapisaną fonetycznie _"chwała Gwarn Ichaer"_
        - kolejnego dnia, podążając kładkami za pielgrzymami, trafia na osadę otoczoną ostrokołem
        - w drodze mija drzewo, na którym wisi coś przypominającego pijawkę, ale tak dużą i czerwoną, że można by ją pomylić z jabłkiem
        - do stojących przed chatami mieszkańców przemawiają Usta Druida, wspierane przez pół tuzina posłuszników o jakże prostej fizjonomii regularnych drabów
        - mówca prawi, że Druid pragnie pokoju i że prosi jedynie, by wyrzec się zabobonu i starych bożków 
        - Usta jakimś komentarzem wprawia w osłupienie butną babcię, która śmiała kazać im zjeżdżać
        - druidka interweniuje, nie chcąc by doszło do rękoczynów
    - [Kajetan](#g_kajetan) otoczy las od północy, bezpieczniejszym traktem wyglądającym na dość przetarty:
        - pierwszy dzień wyprawy mija mu spokojnie, natrafia na obozowisko drwali
        - wspierając swoje kłamstwa półprawdami, opowiada, że wędruje wzdłuż brzegu lasu, bo przyśnił mu się Lebioda i tak nakazał
        - dostaje jedzenia i dowiaduje się, że po lesie krąży forman rębaczy, szukając pomocy "leśnego duszka" dla syna - chłopaka zakaził trupim jadem jakiś potwór
        - drugiego dnia elf gubi się we mgle
        - trafia na polanę, na której trzech posłuszników druida w powłóczystych szatach ukrzyżowało kogoś i odprawia jakiś rytuał 
        - próbuje się wyłgać jak u drwali, niestety bezskutecznie 
        - kultyści chcą go capnąć i pokazać "właściwą drogę", na szczęście udaje mu się umknąć z powrotem w mgłę
        - błądzi dalej, aż trafia na jaskinię w skałach, w której ktoś zdaje się rozbił obóz i regularnie w nim bytuje
        - rozbija swój obóz nieopodal jaskini, w bezpiecznej odległości, ale tak, by móc widzieć kto tam zachodzi

##### [Sesja 129](#sesja-129) [Sesja 131](#sesja-131)