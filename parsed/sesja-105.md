### Sesja 105
##### [Sesja 104](#sesja-104) [Sesja 106](#sesja-106)
1. Chłodne pożegnania
    - Wciąż milczący [Skovik](#p_skovik) przerywa niezręczną ciszę, jaka zapadła po wizycie [Artisa](#p_druid_artis). Zabiera swoje rzeczy i ładuje się na łódź [Leiva](#p_leiv), żegnając zdawkowo z [Lodbrokiem](#p_lodborke).
    - [Ilana](#g_ilana) wymienia kilka zdań z berserkiem, niemal niezauważalnie demonstrując swoje umiejętności, a ten potwierdza, że jest Vildkaarlem.
    - [Lodbroke](#p_lodborke) ma wrócić na Wyspy na wezwanie [Artisa](#p_druid_artis). Niemniej planuje zahaczyć o [Kerack](#l_kerack) przed drogą. Żywi nadzieję na ponowne spotkanie, a może nawet przyjacielski sparring. Jest przy tym dziwnie, wręcz niepokojąco spokojny.
    - Rejs do [Kerack](#l_kerack) mija w milczeniu. W porcie bracia żegnają się. [Leiv](#p_leiv) otrzymuje w prezencie od [Skovika](#p_skovik) jego miecz z mantikory.
    - [Skovik](#p_skovik) stwierdza, że potrzebuje trochę czasu dla siebie. Idzie w swoją stronę, pożegnawszy się z [Ilaną](#g_ilana), dziękując jej za obecność podczas spotkania z [Artisem](#p_druid_artis).
    - [Druidka](#g_ilana) wraca na noc do [Cyklamenu](#l_cyklamen), gdzie mija się w lobby z [Kajetanem](#g_kajetan). [Elf](#g_kajetan) koczuje przy fontannie z księgą w ręku i czeka, aż jego pierścień teleportacji na nowo naładuje się mocą. Zdaje mu się, że w fontannie uwięziono żywiołaka wody.
    - Dwójka wymienia się zdawkowo relacją z dnia. [Kajetan](#g_kajetan) prosi, aby [Ilana](#g_ilana) zmieniła go nad ranem i popilnowała pierścienia, kiedy on utnie sobie drzemkę.
2. Oczekiwanie
    - Nad ranem [Ilanę](#g_ilana) budzi szelest piór, lecz nie jest pewna, czy to sen, czy tylko spłoszony ptak za oknem.
    - [Kajetan](#g_kajetan) przy śniadaniu napomyka o ostatniej rozmowie z magami. Wspomina, że musi załatwić trochę swoich spraw - odwiedzić [Thanedd](#l_wyspa_thanedd) na zebraniu [Kapituły](#r_kapitula), może wziąć udział w wyprawie na północ i zobaczyć, co dzieje się w [Risbergu](#l_gora_cremora). Rzuca pomysł wspólnej wyprawy - może [Ivar](#p_ivar) i jego Zerrikanki zechcą nas wspomóc swym orężem.
    - [Elf](#g_kajetan) trochę krzywi się, gdy [druidka](#g_ilana) sugeruje, aby zapytać też o pomoc [Lodbrokea](#p_lodborke), głównie ze względu na [Skovika](#p_skovik), o ile ten zechce się przyłączyć.
    - Uciąwszy sobie drzemkę, [mag](#g_kajetan) zabiera naładowany pierścień i oznajmia, że idzie do [Mirny](#p_mirna). Ma zamiar wypróbować swoją wieżę. Opisuje [Ilanie](#g_ilana) lokację, w której ma go szukać wieczorem.
    - W oczekiwaniu na [Skovika](#p_skovik), [Ilana](#g_ilana) przedłuża wynajem pokoju w [Cyklamenie](#l_cyklamen) i idzie na spacer. Na recepcji prosi, aby posłać za nią gońca, jeśli ktoś będzie jej szukać, a samego petenta skierować do jej pokoju.
    - Swoje kroki [druidka](#g_ilana) kieruje do portu, chce podarować [Leivowi](#p_leiv) tubus z przyborami kartograficznymi, który kiedyś znaleźliśmy i zadać kilka dodatkowych pytań odnośnie [Lodbrokea](#p_lodborke). Po drodze sprawdza tablice ogłoszeń, czy aby nie ma na nich jakichś pozostałości po listach gończych [Skovika](#p_skovik).
    - Pod jedną z tablic w Palmyrze zaczepia ją jakiś żebrak - zauważył jej bransoletkę z symbolem [Lwiogłowego Pająka](#r_lwioglowy_pajak). Poleca jej udać się do karczmy w [Sotoninie](#l_sotonin). Kiedy oddala się, [Ilana](#g_ilana) wyłapuje wokół niego jakby magiczną aurę.
    - W porcie znajduje [Leiva](#p_leiv) w trakcie załatwiania jakichś interesów "pod stołem". Zauważa też na horyzoncie zbliżającą się łódź [Lodbrokea](#p_lodborke).
    - Nie chcąc przeszkadzać w interesach, odnajduje Łezkę i przekazuje jej zestaw do nawigacji. W zamian na pamiątkę otrzymuje jeden z toporków wyspiarki.
    - W międzyczasie do portu wpływa [Lodbroke](#p_lodborke), niezbyt zaskoczony oczekującą go ekipą powitalną. [Druidka](#g_ilana) towarzyszy mu na zakupach, rozmawiając o tym i owym:
        - [Fornhala](#l_fornhala) jest ukryta w górach; niewielu wie o jej istnieniu, a samo jej znalezienie można traktować jako pierwszy z testów dla akolitów [Svalbloda](#r_svalblod)
        - po opuszczeniu rodzinnego domu, [Skovik](#p_skovik) błąkał się po wyspach imając różnych zajęć, szukając swego miejsca - pływał z piratami, robił za najemnika, aż trafił do [Fornhali](#l_fornhala) - sam ich odszukał i szybko odnalazł się w bractwie
        - przez lata trenował i oczekiwał na swoją ostateczną próbę - rytuał inicjacji, do którego potrzeba pół tuzina akolitów (6 jest świętą cyfrą [Svalbloda](#r_svalblod)); wraz z nim było ich 5, czekali więc, aż zbierze się komplet
        - [osiłek](#p_skovik) żył w zgodzie z naukami Vildkaarlów, gdy dotarła do niego wiadomość o śmierci ojca; wtedy owładnęła nim żądza zemsty
        - podobno w czasie wizyty [Myszowora](#p_myszowor), wysłanego przez [Cerys](#p_cerys) jako rozjemcy, u [Lugosa](#p_lugos) zjawił się jakiś najemnik, który szukał druida; coś poszło nie tak i doszło do potyczki między nimi, z której cało wyszli tylko druid i ten obcy
        - [wyspiarz](#p_skovik) chciał po cichu odejść z [Fornhali](#l_fornhala), by dokonać swojej zemsty, jednak [Artis](#p_druid_artis) się zorientował i zanim [Skovik](#p_skovik) zdążył wyruszyć, podarował mu przeklęty sztylet mówiąc, że ostrze doda mu sił w walce z [Cerys](#p_cerys)
        - W czasie rozmowy [Ilana](#g_ilana) zaczyna się zastanawiać, czy [Artis](#p_druid_artis) nie był by dla niej lepszym nauczycielem, niż [Myszowór](#p_myszowor)
        - łowca od strzałek, [Dyjin Ognaj](#p_ognaj), przeżył; nami raczej się już nie interesuje, co najwyżej może chować urazę do [Lodbrokea](#p_lodborke) - jego wóz i to, co na nim miał było warte niezły pieniądz
        - topór Vildkaarla jest nietypowy, niby dwuręczny, ale forma sugeruje, że jest jednoręczny; berserk chwali się, że należał do lodowego giganta, którego pokonał
        - [Lodbroke](#p_lodborke) wyrusza na Wyspy, by zjednoczyć klany przeciw [lodowym gigantom](#b_lodowy_gigant), ale poczeka kilka dni, zobaczy co zdecyduje [Skovik](#p_skovik)
        - [Ilana](#g_ilana) próbuje namówić go na udział w wyprawie do [Risbergu](#l_gora_cremora), aby towarzyszył [Skovikowi](#p_skovik), jeśli ten go o to poprosi, na co berserk zgadza się z ociąganiem
        - na odchodne mówi [druidce](#g_ilana), że powinna puścić [Skovika](#p_skovik) wolno i pozwolić mu podążyć za tym, co powinien zrobić
    - W tym samym czasie, [Kajetan](#g_kajetan) spędza swoją resztę dnia z [Mirną](#p_mirna):
        - przepisują do końca traktaty alchemiczne, [Kajetan](#g_kajetan) tłumaczy dlaczego są mu potrzebne
        - [dziewczyna](#p_mirna) pokazuje swój najnowszy produkt - eliksir, który powinien wzmocnić zaklęcie - prosi o przetestowanie; nie ufa do końca swojej organizacji, którą nazywa gangiem Salamandry
        - [Kajetan](#g_kajetan) wyczarowuje w zaułku własny szeregowiec, robiąc wrażenie na [Mirnie](#p_mirna)
        - [czarodziej](#g_kajetan) zaprasza [alchemiczkę](#p_mirna) na bal na [Thanedd](#l_wyspa_thanedd)
    - W drodze powrotnej [Ilana](#g_ilana) wypytuje o [Brona](#p_bron). Zastaje go wychodzącego ze spotkanie z księciem Eggmundem, w towarzystwie instygatora i [Inżyniera](#p_kaspian_de_ruyter).
    - Udają się na spacer po zamkowym parku. [Dziewczyna](#g_ilana) pyta o [Dyjina](#p_ognaj):
        - po wyłowieniu go z morza, powołując się na jakieś odnalezione przez instygatora zapisy i traktaty o współpracy ze [Skellige](#l_wyspy_skellige), miał zapewniony azyl w mieście
        - wymarudził nawet jakieś pieniądze w ramach rekompensaty za stracony wóz
        - zaczął żądać od Eggmunda dalszej pomocy, chciał ujęcia [Lodbrokea](#p_lodborke) i wymierzenia mu sprawiedliwości, ale książę nie chciał narazić się na kolejne wydatki i spławił łowcę
        - ostatnio był widziany w okolicach [Brugge](#l_m_brugge) i [Cintry](#l_cintra)
    - [Ojciec chrzestny](#p_bron) zostawia [druidkę](#g_ilana), by porozmawiać z kolejnym, czekającym na niego petentem - [Roeggnerem](#p_roeggner).
    - [Dziewczyna](#g_ilana) wraca do [Cyklamenu](#l_cyklamen). Z recepcji odbiera zapieczętowany list. Pieczęć ma dziwną, geometryczną figurę odbitą w laku. Notatka brzmi: _"Kapłanka wzywa swoich wiernych - podążajcie za apostołem"_, a rycina pod wiadomością wskazuje na kult [Lwiogłowego Pająka](#r_lwioglowy_pajak).
    - Niewiele myśląc, mając serdecznie dość "przygód" z kultem, zdejmuje bransoletkę i ciska ją w czeluście sakwy. List drze na drobne kawałeczki, które zmieniają się w mrowie maleńkich pająków.
    - Poirytowana zajściem, wychodzi na spotkanie z [Kajetanem](#g_kajetan). Udaje się we wskazane miejsce, ale chwilę jej zajmuje znalezienie opisanego przez [elfa](#g_kajetan) budynku.
    - Zdziwiona nową sztuczką, zostaje zaproszona "na salony". [Kajetan](#g_kajetan) prezentuje jej pokój, który przeznaczył dla niej i [Skovika](#p_skovik).
    - Wspólnie zjadamy przyrządzoną przez [maga](#g_kajetan) wieczerzę i dyskutujemy. Na wieść o [Skoviku](#p_skovik) [Mirna](#p_mirna) pociesza przyjaciółkę.
    - Pożegnawszy się, [Ilana](#g_ilana) wraca na noc do [Cyklamenu](#l_cyklamen), na wypadek, gdyby [Skovik](#p_skovik) wrócił i jej szukał.
    - Wieczorem, przed snem [Kajetan](#g_kajetan) wysyła wiadomość do starego druha, [Isilme](#p_isilme), który śnił mu się jakiś czas temu w [Trupiej Kniei](#l_trupia_knieja). Kosztuje go to dużo więcej magii, niż by się spodziewał. Dowiaduje się jednak, że jego druh jest przetrzymywany w [Est Tayiar](#l_est_tayiar), gdzie ktoś hoduje w jego ciele [dwimeryt](#r_dwimeryt) (Zakon [Łowców](#r_lowca)?). Wieźli go tam z [Novigradu](#l_novigrad) wozem (czyżby wóz, który znaleźliśmy w [Trupiej Kniei](#l_trupia_knieja)?).
3. Niespodzianka
    - Mając w głowie kłębiące się myśli o [Svalblodzie](#r_svalblod) i druidzie, w nocy [Ilana](#g_ilana) nawiązuje we śnie kontakt z [Artisem](#p_druid_artis):
        - jest we mgle, czuje tylko morską bryzę i słyszy szum morza
        - mgła rozstępuje się, ukazując ruiny młynu oświetlane ciepłym światłem ogniska i chłodnym blaskiem pełni księżyca
        - [druidka](#g_ilana) podchodzi bliżej i przy ognisku widzi [Artisa](#p_druid_artis) pogrążonego w medytacji
        - [Artis](#p_druid_artis) odkrył swój dar przemiany, kiedy był nastolatkiem i towarzyszył ojcu na polowaniu na jelenie
        - wśród pozostałych druidów zawsze czuł się nierozumiany i nie mógł nawiązać z nimi więzi
        - może trenować [Ilanę](#g_ilana), ale ta najpierw musi odnaleźć [Fornhalę](#l_fornhala), bez pomocy [Skovika](#p_skovik)
        - [Artis](#p_druid_artis) twierdzi, że jej talent, podobnie jak jego, pochodzi od [Svalbloda](#r_svalblod) i nigdy nie słyszał o kimś spoza Wysp, kto by go posiadał
        - druid chce próbki krwi [Ilany](#g_ilana) do przestudiowania, tylko wtedy i jeśli go odnajdzie w [Fornhali](#l_fornhala), zgodzi się ją trenować
    - Rankiem, przed śniadaniem, [Ilana](#g_ilana) robi porządki w bagażu i myślach. Nie mając żadnej wieści od [Skovika](#p_skovik), zamierza zmitrężyć trochę czasu na mieście.
    - Gdy wychodzi, przed [Cyklamenem](#l_cyklamen) jest jakieś zamieszanie. [Druidka](#g_ilana) widzi skołowanego, okrwawionego [Skovika](#p_skovik) niosącego łeb dzika na czele procesji złożonej z grupki nieludzi z [Sotonina](#l_sotonin) (tam w okolicy jest ich najwięcej).

##### [Sesja 104](#sesja-104) [Sesja 106](#sesja-106)