### Sesja 82
##### [Sesja 81](#sesja-081) [Sesja 83](#sesja-083)
1. Pogaduchy i ploteczki
	- Rankiem [Finarrin](#p_druid_finarrin) zaprasza wszystkich na śniadanie. Skacowany [Kajetan](#g_kajetan), po oddaleniu się poprzedniego wieczora w sobie jedynie znanym kierunku, zostaje znaleziony pod palisadą i skierowany do chaty [kasztelana](#p_druid_finarrin).
	- [Ivar](#p_ivar) zaczął rozbudowywać swoją chatę o jakieś dodatkowe pomieszczenie. Przybyło tam także różnych znalezisk i ozdób, między innymi trącący magią kamienny rycerz, jak się okazuje, pamiątka z [Craag An](#l_craag_an).
	- [Finarrin](#p_druid_finarrin) opowiada nam jak mają się sprawy w lesie. Podobno król [Viraksas](#p_ksiaze_viraxas) ostrzy sobie zęby na brokilońskie drewno, czym skutecznie załazi [Eithne](#p_eithne) za skórę.
	- Z [Verden](#l_verden) [stara driada](#p_eithne) na razie jest w stosunkowo pokojowych relacjach, między innymi dzięki nowej roli [Finarrina](#p_druid_finarrin).
	- By spisać wiedzę druidów książę [Kistrin](#p_ksiaze_kistrin) przysłał [Verdankę](#p_verdanka), młodą, robiącą wrażenie niezdarnej, skrybę. Dziewczyna opiekuje się także dotychczasowym księgozbiorem.
	- [Ilana](#g_ilana) prosi [Verdankę](#p_verdanka) o swoją książkę z dzieciństwa - zbiór legend i baśni. Oddaje książkę [Skovikowi](#p_skovik), żeby ten miał też coś bardziej ambitnego do nauki czytania.
2. Wróżenie z fusów
	- [Finarrin](#p_druid_finarrin) zabiera nas na pobliską polankę, aby odprawić rytuał, o którym wspominał.
	- Na polanie stoi totem [Protektora](#b_bizoktor). Okazuje się, że obeliski druidów zbierają Moc z okolicy i wysyłają ją wprost do [Duen Canell](#l_duen_canell).
	- [Finarrin](#p_druid_finarrin) przyzywa [Galawaina](#p_galawain) druidzkim rytuałem krwi. Protektor wychodzi nam na spotkanie w obstawie kilku olbrzymich wilków.
	- [Ilana](#g_ilana) dowiaduje się, że:
		- [Lloyd](#p_lloyd) miał żonę Ellen i córkę, Serat; ojcem kobiety był Rokki, pszczelarz z [Medownej](#l_medowna), który handlował z druidami
		- w wizji ostatniej rozmowy (a raczej kłótni) małżonków ukazanej przez [Galawaina](#p_galawain) córka ma drogą lalkę odzianą w czerń i spiczasty kapelusz
		- [Lloyd](#p_lloyd) z Kapitanem Braunem ukryli w ulach księgi, które później znaleźliśmy
		- księgi należały do uchodzących adeptek magii z [Aretuzy](#l_aretuza), niewiele starszych od córki [żołdaka](#p_lloyd)
		- Ellen zarzuca mu, że wydał niewinne dzieci, a następnie, niczym hiena, ukradł ich dobytek - magiczne księgi
		- [Lloyd](#p_lloyd) działał niby zgodnie z rozkazami, jednak żona wygania go, rzucając weń sakiewką ze złotem
		- druidce udaje się poznać wygląd oraz głos żony
		- [Formorian](#p_formorian) zabił rodzinę [Lloyda](#p_lloyd) (razem z resztą mieszkańców) zanim pojawiliśmy się w [Medownej](#l_medowna) po raz pierwszy
		- przybysz zostawił po sobie coś - "cień" - w miejscu, gdzie go odprawiliśmy - to będzie najlepsze miejsce, by go przyzwać i z nim się rozprawić
		- podoba mu się "życie" na naszej płaszczyźnie, chce tu wrócić
	- Na koniec audiencji [druidki](#g_ilana) [Galawain](#p_galawain) mówi jej, że ojczym bardzo ją kocha i jest gotów zdobyć się dla niej na spore poświęcenie. Słowa te są podszyte czymś nieprzyjemnym, złowróżbnym, jakby były nie radą, a bardziej przestrogą.
	- [Kajetan](#g_kajetan) wytargował jedno pytanie bez obciążania [starego druida](#p_druid_finarrin) - jak zabezpieczyć bibliotekę w [Craag An](#l_craag_an). Dowiedział się, że:
		- wyrywając włócznię [Ivryna](#p_arcydruid_ivryn) obudził coś, co drzemało od wieków
		- [Ivryn](#p_arcydruid_ivryn) zabezpieczył [Craag An](#l_craag_an) w ramach jakiejś umowy z [Galawainem](#p_galawain)
		- jeśli chce się dostać bezpiecznie do [Craag An](#l_craag_an), [Eithne](#p_eithne) jest potencjalnym sprzymierzeńcem, którego jednak [strażnik](#p_galawain) odradza
		- jeśli chce porozmawiać normalnie, powinien odwiedzić [króla lasu](#p_galawain) w jego więzieniu pod [Duen Canell](#l_duen_canell)
	- Wracamy ze zmęczonym [druidem](#p_druid_finarrin) do wioski. [Kajetan](#g_kajetan) - wyraźnie podminowany i poirytowany wiedzą, którą otrzymał - zbywa [Ilanę](#g_ilana) drążącą temat [Lloyda](#p_lloyd) i udaje się w sobie znanym kierunku.
3. Chwila na refleksje
	- [Finarrin](#p_druid_finarrin) z [Ilaną](#g_ilana) mijają w drodze do chaty [Enid](#p_enid). [Druidka](#p_enid) przewraca tylko oczami na widok stanu [hierofanty](#p_druid_finarrin), ale pomaga [Ilanie](#g_ilana) zaprowadzić go do pokoju.
	- Kiedy [druid](#p_druid_finarrin) odpoczywa, [Ilana](#g_ilana) bierze [Enid](#p_enid) na spytki. [Mentorka](#p_enid) opowiada, że to nie pierwszy raz, kiedy widzi [Finarrina](#p_druid_finarrin) wracającego z lasu o resztkach sił, słaniając się na nogach. Podobno [druid](#p_druid_finarrin) chadza tam szukać odpowiedzi na palące go pytanie. Ma to związek z przysięgą, którą złożył.
	- Wspomina też, że [Ivar](#p_ivar) ostatnimi czasy rzadko bywa gościem w swojej chacie, do której, na modłę wyspiarską, zaczął dobudowywać saunę.
	- Zapytana o jej humor [Enid](#p_enid) odpowiada, że w danej chwili tylko jedno z nich (tj. opiekunów [Ilany](#g_ilana)) "bawi się nożem". Sugeruje, że ona sama ma ostatnio zbyt dużo obowiązków żeby o tym myśleć, co potęguje w [Ilanie](#g_ilana) troskę o [starego druida](#p_druid_finarrin).
	- [Kajetan](#g_kajetan) w tym czasie wybiera się z [Mirną](#p_mirna) na spacer. Wędrują aż w okolice chatki [Enid](#p_enid), gdzie [elf](#g_kajetan), dostrzegłszy ciekawą okazję, konstruuje w rzece "wannę" zasilaną wodą z wodospadu.
	- Dwójka umila sobie czas kąpielą, jednak zdaje się, że nie są tam sami - w górnym basenie coś pluska w wodę, a kłębiące się dookoła motyle wydają się zupełnie nie po motylemu cichutko chichotać.
	- [Mirna](#p_mirna), oprócz pieniędzy i znajomości, dorobiła się także trwałej ozdoby - malutkiego tatuażu za uchem przedstawiającego jaszczurkę.
	- [Ilana](#g_ilana) prosi [Gebo](#p_gebo), aby nazajutrz poszukał [Ivara](#p_ivar) w okolicy [Craag An](#l_craag_an) i [Col Serrai](#l_col_serrai). Jeżeli znajdzie jego trop, ma jej zameldować.
	- Następnie [druidka](#g_ilana) odnajduje [Skovika](#p_skovik) szukającego sobie zajęcia w wiosce. Do wieczora para ślęczy nad książką. O dziwo pierwsza lekcja czytania we wspólnym przynosi nad podziw dobre rezultaty.
	- Wieczorem [Kajetan](#g_kajetan) znów nęka [Kaspara](#p_kaspar). Tym razem jednak zamiast poirytowanego sługusa [Dijkstry](#p_dijkstra) odpowiada mu młody, kobiecy głos. We śnie odbywa spotkanie z jego właścicielką - onejromantką, wiedźmą od snów, zatrudnioną przez [Kaspara](#p_kaspar) do zbadania uprzykrzającego życie głosu w głowie.
	- Dziewczyna sprawia wrażenie jakby nie chciała brnąć w to kim jest [Kajetan](#g_kajetan). Dowiedziawszy się, że to on jest autorem wiadomości, lekko spanikowana tłumaczy się ze zlecenia i szybko kończy rozmowę.
	- [Elf](#g_kajetan), pozbawiony możliwości wyładowania frustracji, a i potencjalnie odkryty przed ofiarą, budzi się wściekły.
4. Nerwy i dyskusje
	- Nazajutrz spotykamy się znów przy wspólnym śniadaniu. Przygotowania przerywa nadciągnięcie chmury-gradowej [Enid](#p_enid). [Druidka](#p_enid) robi aferę o kamienną wannę pod wodospadem nieopodal jej chatki, jednak chce, by wanna została na miejscu. Ma jedynie za złe [Kajetanowi](#g_kajetan) i [Mirnie](#p_mirna), że teraz musi wysłuchiwać szczegółowych relacji wróżek z ich wizyty nad wodą.
	- Kiedy zaczyna się kłótnia, [Ilana](#g_ilana) wybucha i niemal groźbą zarządza spokój. Podejmuje temat odprawienia [Formoriana](#p_formorian) i dopełnienia zemsty [Lloyda](#p_lloyd). Wyjawia swój plan, aby podszyć się pod żonę natręta i dać mu do zrozumienia, że mści się na niewłaściwych osobach.
	- [Kajetan](#g_kajetan) niechętnie przystaje na ten plan. Uzgadniamy, że wybierzemy się do [Medownej](#l_medowna). Być może nawet rozważymy poproszenie o pomoc magów i [Ivara](#p_ivar) - łącząc siły mamy nadzieję, że uda się ze zmorą rozprawić raz na zawsze.
	- Po śniadaniu [Ilana](#g_ilana) bierze [Finarrina](#p_druid_finarrin) na osobność, na spytki:
		- aby zwolnić [Ilanę](#g_ilana) z przysięgi, którą złożył, [hierofanta](#p_druid_finarrin) musi znaleźć kogoś, kto z wolnej woli będzie skłonny zająć jej miejsce
		- jeśli przyrzeczona osoba nie przejmie odpowiedzialności [starego druida](#p_druid_finarrin), pakt, na mocy którego druidzi utrzymują równowagę pomiędzy lasem, a resztą wygaśnie, pozwalając [Eithne](#p_eithne) na ofensywę.
		- wilki o inteligentnym spojrzeniu towarzyszące [Galawainowi](#p_galawain) to także wybrańcy protektora, poprzednicy [Finarrina](#p_druid_finarrin)
		- siła witalna wybrańca reprezentuje także moc samego Protektora - jeśli go zabraknie przed wyznaczeniem następcy, lub podupadnie na zdrowiu, ucierpi na tym także sam Duch Lasu
		- jeżeli [Finarrin](#p_druid_finarrin) odejdzie, [Ilana](#g_ilana) będzie zmuszona przejąć jego rolę i dbać o równowagę między lasem, a ludźmi i driadami
		- to już trzeci raz jak [Finarrin](#p_druid_finarrin) odprawia ten rytuał; [druid](#p_druid_finarrin) poświęcił 16 wiosen, by pomóc nam z [Lloydem](#p_lloyd)
		- [Finarrin](#p_druid_finarrin) potwierdza, że [Eithne](#p_eithne) wykorzystuje [Ivara](#p_ivar) do szperania po [Craag An](#l_craag_an)
	- [Ilana](#g_ilana) jest wściekła, że [mentor](#p_druid_finarrin) nie uprzedził jej o "cenie" każdego pytania i drąży ile czasu mu zostało. Wymusza także obietnicę, że da jej czas, aby sama zatroszczyła się o swoje zastępstwo. Tymczasem on ma się oszczędzać i nie ryzykować kolejnymi rytuałami.
	- Uproszony przez [Ilanę](#g_ilana) [Kajetan](#g_kajetan) wysyła wiadomość do [Ivara](#p_ivar). Tym razem się udaje i wiadomość dociera do [adresata](#p_ivar). [Ivar](#p_ivar) obiecuje, że przybędzie tak szybko jak to możliwe.
	- Rozchodzimy się w oczekiwaniu na [Ivara](#p_ivar). [Ilana](#g_ilana) "pożycza" oczy pewnego kruka i rozgląda się po okolicy. Ptak zostaje niemal stratowany w powietrzu przez latającą, białą bestię o czterech nogach wyposażonych w kopyta. Za stworem biegnie znajomy niedźwiedź...

##### [Sesja 81](#sesja-081) [Sesja 83](#sesja-083)