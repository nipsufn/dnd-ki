### Sesja 79
##### [Sesja 78](#sesja-078) [Sesja 80](#sesja-080)
1. Jeszcze raz w drogę
    - Zbieramy manatki i tym razem płacąc [Remiemu](#p_remi) raczej, niż pracując dla niego, planujemy podróż aż do [Gors Velen](#l_gors_velen).
    - Na rynku stawiana jest szubienica. Po chwili jakiś urzędnik zagaduje monterów i konstrukcja zaczyna być rozmontowywana ku dezaprobacie motłochu, który już się cieszył na darmowe widowisko.
    - [Kajetan](#g_kajetan) w tym czasie poprzez sowę sprawdza skarb. Skrzynia ma się dobrze - wykopana czeka sobie wciąż w tym samym miejscu w lesie na szczęśliwego znalazcę.
    - Rozważamy kwestię skrzynki. [Skovik](#p_skovik) odradza przywłaszczanie skarbu tłumacząc, że piraci nie bez powodu zakopują zrabowane kosztowności na jakiś czas - dajmy na to, aż ten, kto mógłby się o nie upomnieć, zapomni o nich na dobre.
    - Do miasta zjechało 6 konnych, wszyscy w cywilu. W karczmie, przy piwie i kościach, rozmawiają cichcem o trójce rabusiów. Wygląda na to, że byli oni częścią oddziału lub dezerterami. Jeden z szóstki zostaje nazwany dziesiętnikiem. 
    - Dziesiętnik przebąkuje coś o [Wyzimie](#l_wyzima) i tym, że omawiana trójka nie odważyłaby się dać nogi z łupem. Zupełnie, jakby w [Wyzimie](#l_wyzima) ktoś czekał na zrabowane dobra. Czyżby [Skovik](#p_skovik) miał szósty zmysł?
    - Czuły słuch [elfa](#g_kajetan) wyłapuje u któregoś nilfgaardzki akcent, kiedy jeden z szóstki klnie na wiadomość o kamracie wziętym po bójce do tutejszego aresztu.
    - Poniechawszy skarbu pakujemy się na wóz [Remiego](#p_remi) i tyle nas widzieli w [Mariborze](#l_maribor).
    - Pierwszego wieczoru zatrzymujemy się na noc w drodze. Podczas swojej warty [Kajetan](#g_kajetan) robi sobie żarty z [Kaspara](#p_kaspar), wysyłając mu złośliwe wiadomości. Próbuje go przekonać, żeby ten się powiesił.
    - [Elf](#g_kajetan) otrzymuje także wiadomość od [Stregobora](#p_stregobor) i [Istredda](#p_istredd), na temat [Aen Drisichean](#r_aen_drisichean) - w związku z ich pracą w [Kaer Seren](#l_kaer_seren). Proszą o dostarczenie fragmentu architektury pra-elfów, aby mogli porównać ją ze znaleziskiem z północnej fortecy wiedźminów.
    - W zamian za 7 żetonów pozwalających rzucić zaklęcie niekotwiczonej teleportacji oraz materiał na rzeźbę, której potrzebuje do zaklęcia, nad którym pracuje, [Kajetan](#g_kajetan) mówi gdzie znajdą fragmenty rzeźb wyniesionych z [Craag An](#l_craag_an) i lochów pod [Risbergiem](#l_gora_cremora).
2. Powtórka z rozrywki
    - [Remi](#p_remi) musi załatwić sprawunki w [Dorian](#l_dorian), zostaniemy tam więc na noc.
    - [Ilana](#g_ilana) koniecznie chce dać znać burmistrzowi, że poddajemy się w sprawie okolicznego "potwora". Ten jednak wyjechał do [Gors Velen](#l_gors_velen), więc zostawiamy informacje u pani w okienku.
    - Przed urzędem jakiś typ w ciemnych okularach zaczepia czekającego na nas [Skovika](#p_skovik), opowiadając jak to wygrał obstawiając na niego w zakładzie i namawia go do ponownej walki. Na nasz widok rzuca krótki komentarz o małych niziołkach szczególnie lubiących takie widowiska i umyka.
    - Nie mając lepszego zajęcia czekamy przy wozie, aż [Remi](#p_remi) załatwi sprawy z klientami, coby następnie udać się do noclegu. Jeden z jego klientów przygląda się nam wystraszony jakby już gdzieś nas widział.
    - [Kajetan](#g_kajetan) puszcza za nim sowę. Ptak widzi, jak człowiek oddala się ze skrzynką jabłek, którą następnie przekazuje komuś w bocznej uliczce, a sam idzie dalej. Po chwili zatrzymuje się przy rynsztoku, wyjmuje spod luźnego kamienia sakiewkę i wchodzi do jakiegoś budynku.
    - Zatrzymujemy się "[Pod Ogryzkiem](#l_ogryzek)" - nienajpodlejszej karczmie poleconej przez [Remiego](#p_remi). Opłacamy spanie i wyruszamy na miasto. [Skovik](#p_skovik) koniecznie chce się spróbować na pięści, a i [Ilanie](#g_ilana) pomysł jest miły.
    - Dwójka wychodzi, kiedy [Kajetan](#g_kajetan) zostaje w noclegowni chwilę dłużej, by odebrać od magów swoją zapłatę.
    - [Dziewczyna](#g_ilana) i [osiłek](#p_skovik) docierają do [Mantikory](#l_pod_mantikora), gdzie - po zwyczajowym powitaniu nowej osoby lokalnym specyfikiem dosłownie odbierającym mowę (bynajmniej ze względu na walory smakowe) - zostają wpuszczeni do areny w piwnicy. Przyglądają się obecnej bitce, podczas gdy [Skovik](#p_skovik) szykuje się, by kogoś obić.
    - Walka pomiędzy Naizdupem zwanym Tylcem, a przysadzistym krasnoludem kończy się wyniesieniem tego pierwszego z ringu po tym, jak krasnolud dotkliwie kąsa oponenta w przyrodzenie.
3. Zaskakujący przeciwnik
    - [Wyspiarz](#p_skovik) wkracza na arenę, a jego przeciwnikiem okazuje się łysy, żylasty szumowina, który popodrzynał gardła w czasie protestu przed pracownią alchemika kilka dni temu. Drab jest odziany w czarną, bogatą skórę i rękawice nabijane ćwiekami, choć walka - podług zasad - miała być na gołe pięści.
    - [Ilana](#g_ilana) rozpoznaje zbira, ale nim zdąży zareagować, dosiada się do niej gość spod ratusza, ten w czarnych okularkach. Mniej więcej w tym samym czasie [Kajetan](#g_kajetan) dociera do piwnic, ledwie mogąc mówić po poczęstunku lokalnym specjałem. Widząc, co jest na rzeczy, przysiada się do pozostałej dwójki. 
    - Sytuacja jest napięta, a osobnik nie pozostawia wątpliwości, że jesteśmy szantażowani: przetrzymuje gdzieś uprowadzonego [Alfonsa](#p_alfons), a [Skovika](#p_skovik) może się pozbyć w każdej chwili z użyciem swojego agenta - Cichego, który właśnie walczy z [wyspiarzem](#p_skovik).
    - Pomimo usilnych próśb [druidki](#g_ilana), aby [Kajetan](#g_kajetan) dał jej to załatwić, mało nie dochodzi do mordobicia - [elf](#g_kajetan) bardzo źle reaguje na próbę szantażu. Udaje nam się dowiedzieć, że nasz rozmówca jest inżynierem z [Oxenfurtu](#l_oxenfurt) imieniem [Kaspian](#p_kaspian_de_ruyter) de Ruyter. Jegomość podejrzewa, że chcemy przeszkodzić mu w jakichś planach.
    - Mężczyzna pyta o naszą wizytę u burmistrza, o swoją jaskinię pod drzewem zaznaczonym czerwonym piórem, w której niechcący uruchomiliśmy alarm i o kryjówkę w ruinach wieży u podnóża [Risbergu](#l_gora_cremora).
    - Zadając nam pytania, [Inżynier](#p_kaspian_de_ruyter) bawi się jakąś błyskotką, najpewniej magiczną, która zdaje się pokazywać, czy rozmówca jest prawdomówny. Jest zdziwiony, że mówimy samą prawdę. Chce więc zapłacić za nasze milczenie i za to abyśmy nazajutrz wynieśli się z miasta.
    - Mimo agresywnego "szczekania" [Kajetana](#g_kajetan) wygląda na to, że rozejdziemy się w pokoju. [Ilana](#g_ilana) nie kryje złości i wyrzuca [elfowi](#g_kajetan), że swoją niewyparzoną mordą mógł zaszkodzić nie tylko naszej dwójce, ale też dzieciakowi i [Skovikowi](#p_skovik). Zanim jednak się rozpędzi w swojej tyradzie, [Kajetan](#g_kajetan) kwituje oskarżenia o pochopność przykrym komentarzem wycelowanym prosto w czuły punkt.
    - Gęstą ciszę, która następuje po celnie wymierzonym ciosie przerywa [Inżynier](#p_kaspian_de_ruyter), który wraca by zabrać spod blatu stołu coś przypominającego petardę. To na nowo rozjusza [Kajetana](#g_kajetan), który pomagając sobie magią skacze za skurczybyka, grożąc mu poderżnięciem gardła.
    - Rzezimieszek stwierdza, że to nie pierwsze takie jego spotkanie z magami, po czym upuszcza pakunek, który rozbija się wypuszczając chmurę smrodu prowokującą torsje u prawie wszystkich w pomieszczeniu.
    - Kiedy udaje nam się pozbierać, widzimy, że wróg [Skovika](#p_skovik) umknął. [Skovik](#p_skovik) zostaje na ringu sam, zdezorientowany i niezadowolony z ucieczki oponenta.
    - [Ilana](#g_ilana) zdobywa się na jeden ostatni komentarz w stronę [Kajetana](#g_kajetan), ale [elf](#g_kajetan) obraca się na pięcie i wychodzi bez słowa trzaskając drzwiami.
    - [Druidka](#g_ilana) zgarnia [Skovika](#p_skovik). Przy barze karczmarz podaje jej klucz do jednego z pokoi na piętrze, od [Inżyniera](#p_kaspian_de_ruyter). W pokoju tym [Ilana](#g_ilana) znajduje przestraszonego [Alfonsa](#p_alfons). Cała trójka udaje się bez dalszych nieprzyjemności do noclegu.
    - [Kajetan](#g_kajetan), chcąc uniknąć nieprzyjemnej, burzliwej konfrontacji z [druidką](#g_ilana), udaje się na noc do Złotego Sadu, nim wściekła [dziewczyna](#g_ilana) zdąży pozbierać myśli.
4. Zimny oddech na plecach
    - Rankiem do śniadania zaprasza [maga](#g_kajetan) nikt inny jak [Gaunter O'Dimm](#p_gaunter). [Elf](#g_kajetan) dowiaduję się, że:
        - [Lloyd](#p_lloyd) będzie za jakąś godzinę u bram [Dorian](#l_dorian)
        - jego kontrakt brzmi:
            _"Zrobiłbym wszystko, byle by tylko ci, którzy zamordowali moją córkę i żonę skonali w męczarniach"_
        - kontrakt [Ilany](#g_ilana) brzmi:
            _"Zobowiązuję się wypełnić pakt zawarty przez [Lloyda](#p_lloyd) w zamian za uratowanie mojego ukochanego"_
        - dobrych rzemieślników powinien szukać na wybrzeżu, najlepsze szanse ma z wyspiarzami
    - Wciąż unikając konfrontacji z [Ilaną](#g_ilana), [Kajetan](#g_kajetan) wysyła wiadomość do [Skovika](#p_skovik), informując o [Lloydzie](#p_lloyd) i ponagla towarzyszy. [Ilana](#g_ilana) pokrótce opowiada [Skovikowi](#p_skovik) kim jest [Lloyd](#p_lloyd) i dlaczego muszą jak najszybciej znaleźć się w drodze.
    - [Remi](#p_remi) nie jest zadowolony z tak wczesnego wyjazdu, jednak widząc powagę sytuacji zgadza się jechać prosto do [Gors Velen](#l_gors_velen). Przebąkuje coś, że doliczy nam to do rachunku. 
    - Przejeżdżając przez [Rdestową Łąkę](#l_rdestowa_laka) [Ilana](#g_ilana) zeskakuje z wozu i odprowadza [Alfonsa](#p_alfons) do domu. Nie mając już nic do stracenia oferuje niziołkowi przejażdżkę na dowolnie wybranym zwierzu. W rezultacie, ku zdziwieniu okolicznych przechodniów, dzik zawozi małego [Alfonsa](#p_alfons) aż do sadu jego dziadka.
    - [Mag](#g_kajetan) z pomocą swojej sowy obserwuje [Lloyda](#p_lloyd) i jego pomocników. Nabieramy do nich dystansu, jednak nikt w [Dorian](#l_dorian) nie próbuje zatrzymać żywych trupów spacerujących przez środek miasta. [Lloyd](#p_lloyd) wygląda inaczej, niż zwykle - z głowy wyrastają mu łodygi, które tarmosi i zrywa, ale te szybko odrastają niewzruszone.
5. Bliżej niż dalej
    - Wieczorem docieramy do wzgórza, z którego rozpościera się widok na morze i już nie tak odległe [Gors Velen](#l_gors_velen). Horyzont przecina ostra sylwetka ruin wieży na [Thanedd](#l_wyspa_thanedd).
    - [Ilana](#g_ilana) prosi [elfa](#g_kajetan) na stronę. Rozmawiają o tym, co zaszło "[Pod Mantikorą](#l_pod_mantikora)", dlaczego [Kajetan](#g_kajetan) zachował się w ten, nie inny sposób.
    - Rozmowie przez chwilę przysłuchuje się [Skovik](#p_skovik) nim zostaje zauważony. Prosi [maga](#g_kajetan) by skontaktował się z [Leivem](#p_leiv). 
    - Podchmielony [młodszy wyspiarz](#p_leiv) jest w doskonałym humorze, ma "świetny plan" i zaprasza nas na spotkanie w porcie na podgrodziu [Gors Velen](#l_gors_velen). Zapytany mówi, że w [Kerack](#l_kerack) dalej wiszą listy gończe za [najstarszym Drummondem](#p_skovik).
    - Skonsternowany najściem i niespodziewaną prośbą [Kajetan](#g_kajetan) zostawia parę, sam wraca do obozu.
    - [Ilana](#g_ilana) po raz pierwszy widzi morze i jest zachwycona widokiem. [Skovik](#p_skovik) zdaje się też, ale w momencie smutnieje na widok wraków przy [Thanedd](#l_wyspa_thanedd). [Druidka](#g_ilana) stara się poprawić mu jakoś humor odciągając uwagę od przykrej świadomości.

##### [Sesja 78](#sesja-078) [Sesja 80](#sesja-080)