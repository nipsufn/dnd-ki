### Sesja 115
##### [Sesja 114](#sesja-114) [Sesja 116](#sesja-116)
1. Ciepłe powitanie
    - Potraktowany flarą potwór rzuca się na [Kajetana](#g_kajetan) wraz ze swoimi czterema koleżkami. Gdy materializuje się, przypomina kształtem przerośniętą żmiję.
    - [Ilana](#g_ilana) dociera do [elfa](#g_kajetan) w samą porę. Wspólnie walczymy z pięcioma latającymi lodowymi wężami. Utarczka wygląda nieciekawie, dopóki nie zjawiają się starsi magowie.
    - Stworzenia zdają się opierać przed zaklęciem odesłania, na szczęście nieskutecznie - choć w ostatecznym rozrachunku na niewiele się to zdało, bo kąsany [Kajetan](#g_kajetan) nie jest w stanie skupić się na podtrzymaniu zaklęcia.
    - [Druidka](#g_ilana) opowiada o domniemanym schronieniu. Idziemy więc za znakami i docieramy do osady tartacznej.
    - Obok osady znajdujemy ślady po trzech obozach (najświeższy sprzed około tygodnia). W samej osadzie - opustoszałe chaty i zabarykadowany od wewnątrz tartak. Zabudowania zdradzają ślady po myszkujących przybyszach. W tartaku natykamy się na zmasakrowane zwłoki drwali i najemników - wnosimy to spostrzegłszy na zwłokach blachy z mieczami skrzyżowanymi na mieszku. Ślady napastników, kim - lub czymkolwiek byli - prowadzą do śluzy wodnej.
    - Wygląda na to, że obóz powstał już po masakrze w tartaku. Koczował tu ponad tuzin ludzi ze zwierzętami, mieli insygnia najemników Armii Kovirsko-Povisskiej.
2. Ku twierdzy
    - Aby trafić do warowni, trzeba odnaleźć _ścieżkę_ - wiedźmiński szlak wiodący do ich siedliszcza. Początek ścieżki znaczą dwa posągi [gryfów](#b_gryf).
    - Pod wodzą [Zavista](#p_zavist) rozpoczynamy Ścieżkę Tysiąca Stopni prowadzącą do [Kaer Seren](#l_kaer_seren) - która, jak sama nazwa wskazuje, ma 1000 stopni.
    - [Kajetan](#g_kajetan) zauważa, że oko zamieci jest nie nad twierdzą, a głąbiej w górach - nad punktem mocy/teleportacji, o którym wie z [Craag An](#l_craag_an).
    - Gdy księżyc wygląda zza drzew, [Ilanie](#g_ilana) wydaje się, że widzi na nocnym niebie Dziki Gon, co [Yennefer](#p_yennefer) kwituje pod nosem "Przecież Eredin i jego Aen Elle zostali pokonani...". Podczas obozu, w okolicy 273 stopnia, [Kajetan](#g_kajetan) także dostrzega upiory. Mimo to noc mija spokojnie i bez dodatkowych wrażeń.
    - Nazajutrz, dyskutując o gonach, elfach i innych zjawiskach magicznych, docieramy do mostu. Nasza droga wypada jarem poniżej. Zatrzymujemy się przy śnieżnym osuwisku z oberwanej flanki. Tutaj czarnego lodu widać nie małe grudki, a całe bloki.
    - [Mistrzyni](#r_mis) [Yennefer](#p_yennefer) wysuwa teorię jakoby ten dziwny lód poszerzał aurę portalu z Białym Zimnem.
    - W rumowisku ktoś wydrążył dziurę, robiąc wewnątrz obóz. [Ilana](#g_ilana) idzie przodem na przeszpiegi. Zimno skutecznie zamaskowało to, co zostało z obozu: stertę końskich kości oraz trzy zamrożone ciała, ułożone jak do pochówku. Sam obóz, podobnie jak ten przy tartaku, mieścił spokojnie około tuzin ludzi. Zostały po nich jedynie ślady.
    - Wnioskujemy, że zwłoki należą do ekspedycji z [Aedirn](#l_aedirn). Z obozu wychodzi dalej jako-tako przedeptana ścieżka, podążamy nią więc dalej ku naszej destynacji.
    - W czasie rozmowy na boku [Zavist](#p_zavist) stwierdza, że ksiąg, które ukradł [Vicovaro](#l_vicovaro) nie można zostawić [Nilfgaardczykom](#l_nilfgaard), oraz iż sytuację samego złodzieja bada już wysłany na południe [Lars](#p_lars).
    - Tunelem docieramy do głównej bramy niższego zamku.

##### [Sesja 114](#sesja-114) [Sesja 116](#sesja-116)