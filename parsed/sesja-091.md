### Sesja 91
##### [Sesja 90](#sesja-090) [Sesja 92](#sesja-092)
1. Skończyć robotę
    - [Kasimir](#g_kasimir) przysyła kapłana, brata [Riordana](#p_riordan), przekazując przez [dziesiętnika](#p_tom), że powinniśmy "uważać na plecy".
    - Braciszek, podobnie jak my, jest winny diukowi [Myrtonowi](#p_lord_myrton) przysługę. Ma na głowie wytatuowany tekst, może fragment modlitwy w języku, którego nie rozpoznajemy i zdaje się nieustannie chować w cieniu kaptura.
    - Opędzając się od latających mebli, schodzimy do podziemi.
    - [Ilana](#g_ilana) i [Kajetan](#g_kajetan) odciągają uwagę duchów, podczas gdy sprawiający wrażenie przerażonego [Riordan](#p_riordan) odprawia rytuał oczyszczenia.
    - [Banshee](#b_banshee) na odchodnym wskazuje na plecak [maga](#g_kajetan), szepcząc "Shaerrawedd".
    - Przy płocie czeka na nas wianuszek powitalny złożony z grupy [Łowców](#r_lowca) i [Kasimira](#g_kasimir). Wycieńczeni rozmawiamy z [komendantem](#g_kasimir) podczas przeszukiwania domów:
        - mieszkanie po szewcu możemy przepisać na siebie, jeśli znajdziemy akt własności
        - komendant skupuje od nas srebrne miecze [Łowców](#r_lowca), polecając [Hatoriego](#p_hatori) z [Novigradu](#l_novigrad) jako kogoś, kto mógłby wykonać podobne na zamówienie
        - wszelka dokumentacja i raporty związane ze sprawą ołtarza zniknęły, podobnie jak dwa inne fragmenty zaklęcia znalezione przy sprawie, przechowywane przez [Łowców](#r_lowca)
        - zatuszowano nazwiska [Łowców](#r_lowca) uczestniczących w śledztwie oraz kapłanów pomagających w "oczyszczeniu"
        - działo się to zdaje się pod nosem [Myrtona](#p_lord_myrton), kiedy ten sposobił się do wyjazdu do [Wyzimy](#l_wyzima)
        - przejście do lochu udatnie maskuje elfi płaszcz pomagający się ukryć
        - w jaskini, po drugiej stronie balkonu, ktoś zaczął drążyć drugie przejście
        - obraz zasłaniający zejście do piwnicy przedstawia, zdaniem [Kasimira](#g_kasimir), nieistniejący zameczek w widłach Buiny i Nimnaru
        - znajdujemy też nieco mosiężnych sztućców, podłużne zamknięte pudełko, 3 pierścionki, trochę złota i dwa obrazy:
            - "__Podróżniczka__" - przedstawia elfkę kojarzącą nam się z właśnie odprawioną [Banshee](#b_banshee), w identycznym płaszczu jak ten, który znaleźliśmy; w rękach ma dzienniczek, z którego wyciągnęliśmy kawałek zaklęcia; [Kajetanowi](#g_kajetan) zdaje się, że widział ją kilka razy w [Górach Sinych](#l_gory_sine); 
            - autoportret z niedokończonym mężczyzną w tle, z ręką na ramieniu autorki; sygnowany podpisem "ELP"
        - akt własności mieszkania szewca udaje nam się znaleźć w skromnym sejfiku; dokument wymienia z nazwiska Edgara Buttes, niech mu ziemia lekką będzie
    - Setnie umęczeni wracamy do [Różyczki](#l_rozyczka). Zastajemy tam [Viggo](#p_viggo_regner) z [Janusem](#p_lukrecja_schattenwort). [Zielarz](#p_viggo_regner) przyjął nasze zaproszenie, gawędzimy przy kolacji:
        - malarka była dobrze sytuowana, w mieście od jakiegoś roku, w bliźniaku mieszkała z prawa zasiedzenia(?)
        - pazury [Gryfów](#b_gryf) czernieją w obecności trucizn, poza tym serce i jaja mogą być używane w procesach alchemicznych
        - zapytany, czy nie potrzebuje jakiejś przysługi, [Viggo](#p_viggo_regner) prosi, by upewnić się, że profesor Szezlok z [Oxenfurtu](#l_oxenfurt), specjalista od magii teoretycznej, jest w dobrym zdrowiu po zamieszkach na uniwersytecie - możliwe, że mógłby pomóc jego małżonce, Sybil
        - [zielarz](#p_viggo_regner) wspomina o prymusce z katedry medycyny, [Shani](#p_shani), która także powinna coś wiedzieć o dializie
        - [Oxenfurt](#l_oxenfurt) posiada katedrę magii teoretycznej, której ani [Radowid](#p_krol_radowid), ani [Łowcy](#r_lowca) nie gnębią - sama uczelnia jest apolityczna i dobrze się trzyma
    - Pożegnawszy [Vigga](#p_viggo_regner) udajemy się na spoczynek. [Ilana](#g_ilana) znów śni dziwny sen o [Skoviku](#p_skovik). Tym razem ma jednak więcej kontroli. W jaskini, oprócz [Skovika](#p_skovik) jest ona sama i trzecia postać: [Lödbroke](#p_lodborke). Wszyscy troje są pobrużdżeni i w skrwawionych bandażach. Za nimi czają się niedźwiedzie. [Ilana](#g_ilana) czuje szczęki zaciskające się na jej szyi. Potem ciemność, z której budzi się na powrót w jaskini. Słysząc maniakalny śmiech [Lödbrokea](#p_lodborke) w tle obserwuje, jak jej rany goją się w mgnieniu oka.
2. Dzień by odetchnąć
    - Ranem [Ilana](#g_ilana) budzi się w poszarpanej pościeli. Tknięta przeczuciem prosi [Kajetana](#g_kajetan) o wysłanie wiadomości do [Reah](#p_reah)'i. Dowiadujemy się, że:
        - [Lödbroke](#p_lodborke) to skurwysyn
        - żeglował na "Postrachu Mórz"
        - z niejakim [Morkvargiem](#r_morkvarg) napadli na Ogród [Freyji](#r_freyja)
        - łowca nie jest Vildkaarlem
        - jego przywódca/herszt/przełożony (którego jednak chyba ma) jest wilkołakiem
        - wyzwany i pokonany, zrobi czegokolwiek się od niego nie zażąda
        - w świątyni (na świętej ziemi?) nie podniesie na nikogo ręki - nie może
        - wyzwać można go na dowolny rodzaj walki - nie wolno mu odmówić
    - [Kajetan](#g_kajetan) kupuje u jubilera, [Ruprechta](#p_ruprecht), spory kawałek aleksandrytu do zaklęcia komunikacyjnego, które dostał od [Stregobora](#p_stregobor). Jest obruszony, gdy [Ilana](#g_ilana), miast dołożyć się po prostu z pieniędzy, które trzyma na rzecz drużyny, komplikuje i opowiada o rachowaniu. [Elf](#g_kajetan) płaci więc z własnej kieszeni.
    - Odbieramy naszą butelkę "[Białej Mewy](#r_biala_mewa)" od [Lukrecji](#p_lukrecja_schattenwort).
    - Kupujemy też flaszkę czegoś o nazwie "Smocza Krew" - ponoć jest to wysokoprocentowy bimber aż z dalekiej Zerrikanii.
    - Załatwiamy przepisanie aktu własności mieszkania po Edgarze. Rzecz potrwa jakiś tydzień i będzie kosztowała 150GP.
    - [Ilana](#g_ilana) pisze trochę z [Lambertem](#p_lambert), próbując dowiedzieć się więcej o [Gryfach](#b_gryf):
        - bestii najlepiej przypalić skrzydła, żeby nie latała
        - [Keira](#p_keira_metz) dalej jest nieprzytomna, ale [Merigold](#p_triss_merigold) przybyła i się nią zajmuje
        - [Triss Merigold](#p_triss_merigold) przywiozła ze sobą jakiś eskel, ale wiedźmin nie chce powiedzieć co to takiego
    - W nocy [Ilana](#g_ilana) ma znów ten sam sen. Tym razem klęczą tylko ona i [Skovik](#p_skovik). Wokół leżą zwłoki kilkorga ludzi, w tym [Lödbrokea](#p_lodborke), a [Ilana](#g_ilana) w zakrwawionych dłoniach trzyma jego serce. [Skovik](#p_skovik) patrzy na nią z niemą aprobatą. Za [druidką](#g_ilana) coś wydaje wilczy warkot i znów na jej szyi zaciskają się kły. Tym razem jednak budzi się w jaskini bez ran, za to z posmakiem krwi z nadgryzionego serca.
3. Na [Gryfa](#b_gryf)
    - Wraz z bandą Zyvika wyruszamy w górę Iny, przez Dornhal, do jednego z jej źródeł.
    - W drodze nocami męczy [Ilanę](#g_ilana) ten sam sen, ale z różnymi zakończeniami. W jednym z nich, oprócz serca łowcy, [druidka](#g_ilana) trzyma też serce [Skovika](#p_skovik), a głos wielkiego, szarego wilka mówi, że to jej przeznaczenie.
    - Podróż zajmuje nam kilka dni. W drodze [gryf](#b_gryf) zauważa nas na terytorium, które uznał za swoje, jednak dzięki wiedzy Kaedweńczyków unikamy przedwczesnej potyczki.
    - U stóp gór rozdzielamy się. [Ilana](#g_ilana), [Kajetan](#g_kajetan) i Zyvik zasadzą się na bestię w jej leżu, a reszta bandy przyciągnie jego uwagę i wymęczy w obozowisku
    - Samotrzeć docieramy do jeziorka. Napisy na obelisku na środku są wyryte w dialekcie druidycznym, jednak [dziewczyna](#g_ilana), słysząc komentarz [elfa](#g_kajetan) na temat druidów - morderców i gwałcicieli, jest bardzo dotknięta. Dokładną treść inskrypcji zachowuje dla siebie, stwierdzając tylko, że jej zdaniem [Kajetan](#g_kajetan) nic nie wskóra, bo nie jest godzien i że już nic mu więcej nie powie.
    - Widocznie skłóceni, zaczynamy walkę z nie najlepszych pozycji. Nie udaje nam się zaskoczyć [Gryfa](#b_gryf), jednak, dzięki łutowi szczęścia i szczypcie przygotowań, pokonujemy go łatwiej, niż się spodziewaliśmy.
    - Czekając, aż nasze wsparcie upora się z oporządzeniem truchła, [Kajetan](#g_kajetan) przygotowuje aleksandryt do użycia. W tym celu wykorzystuje jeziorko - punkt mocy, na którym stoi obelisk.
    - [Ilana](#g_ilana) powoli dochodzi do siebie po tym, jak oślepiony [gryf](#b_gryf) zrzucił ją z wysokości. Szczęśliwy traf sprawił, że trafiła w wodę, inaczej nie byłoby co zbierać. Kątem oka obserwuje poczynania [elfa](#g_kajetan).
    - [Kajetan](#g_kajetan) czerpie moc do oporu - do momentu, aż w sadzawce zaczyna brakować wody. Dumny z siebie i zadowolony, że oto naładował swój kamień energią, usiłuje wyjść na brzeg, lecz po kilku krokach pada skrajnie wyczerpany.
    - [Druidka](#g_ilana) od razu przyskakuje do [elfa](#g_kajetan) i leczy go, gdy nad ich głowami rozpętuje się gwałtowna burza. Wtem, nagła eksplozja gasi ich świadomość, a stojący w teraz osuszonej niecce menhir pęka z trzaskiem.

##### [Sesja 90](#sesja-090) [Sesja 92](#sesja-092)