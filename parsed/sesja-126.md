### Sesja 126
##### [Sesja 125](#sesja-125) [Sesja 127](#sesja-127)
1. Na skargę
    - Z pomocą [Kajetana](#g_kajetan), [Mirna](#p_mirna) wysyła do [Brona](#p_bron) zaszyfrowaną wiadomość o włamaniu z prośbą o spotkanie. W międzyczasie bierzemy się za upichcenie obiadu.
    - [Bron](#p_bron), niczym prawdziwy lord, przybywa z obstawą. Stwierdza, że włamanie było albo po coś konkretnego, albo by zastraszyć. Sugeruje też, że ktoś musiał obserwować [zielarkę](#p_mirna), skoro wiedział, że nie ma jej akurat w domu.
    - Mafiozo namawia [Mirnę](#p_mirna) na spotkanie z niejakim [Nilfgaardczykiem](#l_nilfgaard), głową Salamander w [Kerack](#l_kerack) (a także właścicielem [Cyklamenu](#l_cyklamen)). Obiecuje je zorganizować i zostawia przed warsztatem dwóch ludzi do obstawy.
2. Jak sójka za morze
    - [Kajetan](#g_kajetan) wyposaża [Mirnę](#p_mirna) i jej dom w dodatkowe zabezpieczenia. [Ilana](#g_ilana) wychodzi w tym czasie na miasto - zamiaruje zebrać więcej informacji o wyspiarskich wierzeniach. 
    - Zachodzi do doków, gdzie praca aż wre. Buduje się tu całkiem potężna armada.
    - Nie znalazłszy [Roeggnera](#p_roeggner) ani [Leiva](#p_leiv), kończy przy piwie z [Nikolaiem](#p_nikolai) i jego kolegami z Wysp. Dowiaduje się kilku ciekawostek:
        - staruszek jest zły na jej _gacha_
        - jego wnuk, [Otyg](#p_otyg) (podobnie jak kilku innych młodzików), zaciągnął się na okręt [Skovika](#p_skovik) szukać swojej sławy
        - w karczmie ludzie chwalą sobie nowe rządy - że teraz mają dużo pracy; psioczą też na panoszące się, przerośnięte szczury
        - część statków jest budowanych dla [Roeggnera](#p_roeggner), a inne - na zlecenie króla Eggmunda, _księcia Piratów_
        - ponoć nowy król tak dobrze poczuł się na tronie, że planuje zlecić postawienie swojego pomnika obok posągu swego dziada, [Osmyka](#p_osmyk)
        - świątynię [Freyji](#r_freyja), przedstawianej jako ciężarna kobieta w niebieskiej sukni z naszyjnikiem, prowadzą kobiety z klan Heymaey na wyspie [Hindarsfjall](#l_hindarsfjall)
        - atrybutami [Freyji](#r_freyja) są także sokół i kot; bywa przedstawiana pod postacią tych zwierząt, gdy podróżuje po świecie
        - względem Matki [Kruków](#r_kruk), wyspiarze nie wiedzą nic
        - [Nikolai](#p_nikolai) ma pretensje do [Skovika](#p_skovik), że pozwolił [Otygowi](#p_otyg) płynąć; obiecuje obić mu facjatę, jeśli pokaże się w [Kerack](#l_kerack) bez młodego
        - wspomina też, że gdy skrzykiwał ludzi i wypływał w morze, do złudzenia przypominał swego ojca
    - [Ilana](#g_ilana) wraca do pustego domu pilnowanego przez dwóch ochroniarzy przycupniętych na murku naprzeciw warsztatu. Nie chcąc robić sceny, pod postacią biedronki wślizguje się do wnętrza przez dziurę w oknie. W oczekiwaniu na kompanów bazgroli wiadomość do [Skovika](#p_skovik).
3. Na szczycie półświatka
    - [Kajetan](#g_kajetan) i [Mirna](#p_mirna) są tymczasem w Natura Rerum, na spotkaniu z tajemniczym [Nilfgaardczykiem](#l_nilfgaard).
    - Mężczyzna dysponuje całym piętrem Natura Rerum, przedstawia się jako [Konrad de Vette](#p_vett). Jego ochroniarz ma przy sobie tarczę z przekreślonym symbolem [Nilfgaardu](#l_nilfgaard) i podobnie insygnia sugerujące wysoką rangę wojskową.
    - [De Vette](#p_vett) wydaje się spodziewać, że onieśmielona [Mirna](#p_mirna) przychodzi z planem działania i przemyślanymi prośbami. Tymczasem ona spodziewa się tego samego po gangsterze - najwyraźniej [Bron](#p_bron) nie wytłumaczył sytuacji najlepiej żadnej ze stron.
    - [Mirna](#p_mirna) jest zdenerwowana, i, przypominając [Kajetanowi](#g_kajetan) [Ilanę](#g_ilana) podczas niedawnej rozmowy z [Eithne](#p_eithne), gubi wątek, niepewna co powiedzieć.
    - [Elf](#g_kajetan) stara się w miarę możliwości ożywić rozmowę, dzieląc się "plotkami" z Angrenu. W odpowiedzi dowiaduje się kilku ciekawostek:
        - Salamandry już rozpoczęły własne śledztwo w sprawie włamania
        - chciałby, aby [Mirna](#p_mirna) przeniosła swój warsztat do [Cidaris](#l_cidaris) lub [Bremervoord](#l_bremervoord), które uważa za bardziej cywilizowane - oraz lepiej spenetrowane przez gang
        - przypisuje [młodej alchemiczce](#p_mirna) ochronę
        - rozszerza nieco plotki o Angrenie - ponoć wariat z lasu przygotowuje ziemie niegdyś należące do _Białego Elfa_ na jego powrót
        - elfie ruiny w [Ysgith](#l_ysgith) dostępne ponoć są tylko w czasie suszy, od dłuższego czasu przykrywa je bagno; być może leży tam jakaś poszlaka kim miałby być rzeczony "Biały Elf"
    - W czasie spotkania [Kajetan](#g_kajetan) wyczuwa, że ktoś podsłuchuje - lub monitoruje - zza ściany, z czymś w ręku, o czym myśli intensywnie (czyżby petarda?).
    - Po spotkaniu para wraca do warsztatu i krótko relacjonuje spotkanie. [Mirna](#p_mirna) nie chce zostać sama na noc, więc [Ilana](#g_ilana), chcąc dać im trochę prywatności, wychodzi rozejrzeć się za niedrogim noclegiem na jedną noc. Znajduje całkiem nie najpodlejszą karczmę.
4. Co kogo po pierzynie goniło
    - [Ilana](#g_ilana) wpatruje się uparcie w tabliczkę, czekając na odpowiedź [Skovika](#p_skovik). Przysypia i znów śnią jej się koszmary:
        - z ciemności dociera do niej przeraźliwy krzyk, dochodzący z płonącego domu na wzgórzu
        - w domu wszyscy już nie żyją, oprócz jednego dziecka, które usiłuje uwolnić kobietę (martwą i spaloną) przygniecioną przez ciężką belkę
        - druidka próbuje wyciągnąć dziecko z pożaru, ale gdy dziewczynka odwraca swą twarz, zieją w niej puste oczodoły
        - ogarnia ją ciemność, z której budzi się spętana i zakneblowana w jakiejś jaskini
        - widzi zakapturzoną postać w łachmanach ujeżdżającą szkarłatnego pająka o głowie lwa (Coram Agh Terra?)
        - postać stwierdza "widzimy Cię", co - odzyskując częściową kontrolę nad marą - [Ilana](#g_ilana) ripostuje słowami _"ja was też, skurwysyny"_
        - znikąd pojawia się biały kruk i przysiada na [Ilanie](#g_ilana)
        - szokująco nie broni, a stwierdza _"nie jest jeszcze gotowa"_; jeździec żąda, aby Jej Troistość się nie wtrącała, jako że jest to wbrew jakimś zasadom
    - [Druidka](#g_ilana) budzi się zlana zimnym potem, tuląc do siebie tabliczkę, na której widnieje odpowiedź [Skovika](#p_skovik).
    - Wyspiarz pisze, że faktycznie dotarli do brzegu, ale stracili jednego człowieka. Pochowali go, a nocą w odwecie zniszczyli gniazda syren na klifach. Udało im się też odzyskać latarnię. Teraz zamierzają świętować.
5. Do [Gors Velen](#l_gors_velen)
    - Spotykamy się na śniadaniu w warsztacie.
    - [Mirna](#p_mirna) decyduje się zostać w [Kerack](#l_kerack), gdzie zdążyła zapuścić już korzenie - nie che uciekać przy pierwszych oznakach problemów.
    - Zapytany wprost [Kajetan](#g_kajetan) dzieli się swoją ambiwalentną opinią na temat współpracowników dziewczyny. [Ilana](#g_ilana) o dziwo popiera [elfa](#g_kajetan).
    - Teleportujemy się do Miasta Czarodziejów. [Kajetan](#g_kajetan) jest proszony o podpisanie się w rejestrze teleportu. Zauważa znajome nazwiska: [Yennefer](#p_yennefer), która teleportowała się tu w towarzystwie, a następnie opuściła [Gors Velen](#l_gors_velen) i później powróciła (sama), oraz [Filavandrela](#p_filavandrel), który opuścił [Gors Velen](#l_gors_velen) z jakimś dodatkowym pasażerem ([Ida](#p_ida)?).
    - Ze wzgórza parkowego widać sześć nilfgaardzkich okrętów wpływających do portu.
    - W przedsionku akademii zauważamy drzemiącego w fotelu [Larsa](#p_lars). Mag właśnie wrócił z [Nilfgaardu](#l_nilfgaard). Zdradza przy tym, że - w przeciwieństwie do innych magów - nie potrafi się teleportować, jego forte to głównie iluzje. Przywozi natomiast sporo interesujących wieści.
    - Zapytany informuje, że [Zangenis](#p_zangenis) jest już wolny, jednak dalej odpoczywa. Mag-łotrzyk niepomiernie dziwi się jego spokojowi i nastawieniu po tym, jak został potraktowany.
    - Żegnamy się z [Larsem](#p_lars) i zmierzamy dalej. Na schodach naszych uszu dochodzi fragment rozmowy [Zangenisa](#p_zangenis) z [Mardinem](#p_mardin). Dyskutują o bibliotece i zamkniętym w niej duchu bibliotekarza(?!).
    - [Starszy mag](#p_zangenis) wydaje się zainteresowany problemem [Kajetana](#g_kajetan) ze wspomnieniami, oferuje się pogrzebać w jego głowie po spotkaniu Rady. Ponoć najpotężniejsi magowie, o jakich wie nie byli by w stanie zmodyfikować wspomnień idących dalej, niż dzień wstecz.
    - [Ilana](#g_ilana) idzie z [Mardinem](#p_mardin) do biblioteki w poszukiwaniu informacji o Kruczej Matce. Jedyne odniesienia znajdują w listach wymienianych między niejakim Torgierem Czerwonym a wiedźminem Gerdem:
        - Torgeir był Jarlem rodu Tuirseach jakieś 2-3 pokolenia temu
        - Gerda, wiedźmina szkoły niedźwiedzia najął, by pozbył się strzygi z fortu Etnir
        - strzygą okazała się być przeklęta kapłanka [Freyji](#r_freyja), którą łowca potworów chciał odczarować
        - poszukując sposobów na odczarowanie ofiary dotarł na [Hindarsfjall](#l_hindarsfjall)
        - kapłanki przepędziły go twierdząc, że klątwa ich siostry to kara od samej [Freyji](#r_freyja) za przewiny, o których nie chcą mówić w szczegółach
        - wiedźmina odwiedził kruk, który kazał mu szukać odpowiedzi w gaju Gedyneith
        - bohater musiał odłożyć sprawę, gdy dopadli go "towarzysze z Łukomorza" (obszar w okolicy Blaviken, w północnej części [Redanii](#l_redania), za rzeką Buiną)
        - Gerd zmarł później u boku Torgeira, broniąc jego twierdzy przed [Nilfgaardzką](#l_nilfgaard) retrybucją za rajd na Złote Miasto
    - Więcej informacji o Torgeirze przewija się w śpiewniku z Wysp, w jednej z pieśni. O Gerdzie nie ma natomiast ani słowa więcej.
    - [Ilana](#g_ilana) pyta [Mardina](#p_mardin) o Gedyneith. Mag nie ma pojęcia gdzie to, ale pozwala jej wykonać odpis mapy [Skellige](#l_wyspy_skellige), którą posiada w zbiorach.
    ![mapaSkellige](https://github.com/nipsufn/dnd-ki/raw/master/img/mapaSkellige.jpg "mapaSkellige")<a id="mapa"></a>

##### [Sesja 125](#sesja-125) [Sesja 127](#sesja-127)