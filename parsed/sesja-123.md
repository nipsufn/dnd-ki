### Sesja 123
##### [Sesja 122](#sesja-122) [Sesja 124](#sesja-124)
1. Na odchodne
    - Na noc rozbijamy się w [Burdoff](#l_burdoff), w wieży [Kajetana](#g_kajetan).
    - [Ilana](#g_ilana) zauważa, że na tablecie widnieje odpowiedź [Skovika](#p_skovik). Z widocznym w literach i licznych błędach wysiłkiem pisze:
        - złapał ich sztorm (czyżby spowodowany naszą sprawą na Północy?)
        - na szczęście wszyscy są cali
        - do celu zostały im 3 dni
        - martwi ich fakt, że wciąż nie widzą światła latarni morskiej (czy chodzi o port [Holmstein](#l_holmstein)?)
    - Wita nas pogodny poranek. Zbieramy się do lasu.
    - Kaleki eks-łowca spał w naszych drzwiach. [Kajetan](#g_kajetan) przegania go, wyzłośliwiając się kolejny raz. Żebrak nie zorientował się, kto mu docina. Życzy czarodziejom bliskiego spotkania z [Zygfrydem](#p_zygfryd).
    - Znajdujemy ustronne miejsce, skąd [Kajetan](#g_kajetan) teleportuje nas do wioski druidów.
2. [Wioska](#l_wioska) druidów, aka Niedźwiedzice
    - W wiosce panuje sielska atmosfera. Słychać nawet wesołe piski dzieci.
    - Witają nas poirytowane stado gęsi oraz starszy mężczyzna w słomkowym kapeluszu, pomagający zorganizować powstającą osadę. Przed plagą był sołtysem jednej z verdeńskich wsi.
    - [Wioskę](#l_wioska) przemianowano na Niedźwiedzice. Po zarazie trafiło tu sporo sierot, przyjeżdżają też ludzie po pomoc druidów, a część ludzi z opustoszałych wsi zamierza nawet osiąść na dłużej.
    - [Finarrin](#p_druid_finarrin) jest w wiosce, w chwilach między obowiązkami doradcy księcia i kasztelana osady, przyucza sieroty na potencjalnych druidów. Niektóre mają nawet jakąś smykałkę w tym kierunku. Znajdujemy go nad rzeką, obleganego przez buczące pszczoły i zasłuchaną gromadkę dzieci w wieku 6-12 lat.
    - [Ilana](#g_ilana) zwraca uwagę na dwójkę starszych dzieci, najprawdopodobniej bliźniaków - dziewczynka ma na sobie jej starą szatę z nowymi łatami. Oboje wydają się być szczególnie pochłonięci wykładem [druida](#p_druid_finarrin).
    - Po drugiej stronie rzeki dostrzegamy mgłę, o której wspominał [Ivar](#p_ivar). Jest nienaturalnie gęsta jak mleko i zdaje się blokować wszystko - nawet dźwięk upadku rzuconego weń kamienia.
    - Żeby zdobyć trochę czasu na rozmowę, [Kajetan](#g_kajetan) wysyła dzieci po kamyki, przykazując najstarszym unikać niebezpiecznych miejsc. [Finarrin](#p_druid_finarrin) zaprasza nas do wioski, w drodze opowiada nieco, co tu się działo pod naszą nieobecność. 
    - Starszy pan wójt zwie się Diestal i jest jednym z ważnych filarów tutejszej społeczności.
    - Docieramy do drugiego, równie ważnego filaru społeczności - wielkiego budynku karczmy-jadłodajni o wdzięcznej nazwie "Gawra". Gawrę prowadzi [Enid](#p_enid).
    - [Ilana](#g_ilana) wymienia wieści z [Finarrinem](#p_druid_finarrin). Posłaniec z Wysp, który gościć ma[druid](#p_druid_finarrin), okazał się być uczniem [Myszowora](#p_myszowor). [Myszowór](#p_myszowor) wypytywał o starą osadę w [Mayenie](#l_mayena), jako że nie ma pojęcia o losach swojej dawnej wioski. Może więc chcieć złożyć osobistą wizytę na kontynencie. Gdy tak się stanie, [Finarrin](#p_druid_finarrin) proponuje, by [Ilana](#g_ilana) się z nim spotkała.
    - [Dziewczyna](#g_ilana) na te rewelacje wspomina o ofercie [Artisa](#p_druid_artis), mentora [Skovika](#p_skovik). Przedstawia także prawdziwy powód naszej wizyty.
    - [Finarrin](#p_druid_finarrin) zdradza nam, że ma posłanie do [Eithne](#p_eithne) od księcia [Kistrina](#p_ksiaze_kistrin). Może więc przekazać także i naszą wiadomość, jeśli królowa driad nie zechce wpuścić nas do swojego lasu. Albowiem kto nieproszony wejdzie w mgłę, może napytać sobie biedy i co najmniej zabłądzić.
    - Rozmowę przerywa zapłakana bliźniaczka - Mirra, która wpada do karczmy. Coś pochwyciło w lesie jej brata, Meika.
    - Zaalarmowani wybiegamy przed karczmę. W naszą stronę z lasu gramoli się coś dużego. Dopiero po chwili [Ilana](#g_ilana) rozpoznaje, że to [Gebo](#p_gebo) z nieprzytomnym chłopcem i dwoma truchłami [nekkerów](#b_nekker) na grzbiecie.
    - Mirra opowiada, jak przy źródełku, gdzie zbierali kamienie, znaleźli kaczki zaplątane w jeżyny. Gdy chcieli im pomóc, zaatakowały ich [nekkery](#b_nekker) i próbowały porwać Meika za rzekę, we mgłę.
    - Kiedy [Kajetan](#g_kajetan) zajmuje się nieprzytomnym Meikiem, [Ilana](#g_ilana) obiera [Gebo](#p_gebo) z [nekkerów](#b_nekker) i chaszczy. Cierniste pnącza niepokojąco przypominają te, z których [nekkery](#b_nekker) wyplatały swoje "dewocjonalia".
    - Odstawiamy bliźniaki do reszty dzieci. [Kajetan](#g_kajetan) zabawia je przy użyciu magii, tworząc z przyniesionych kamieni różne zwierzątka. Zauważa, że otoczak znaleziony przez Meika to nie kamień, a opalizujący na niebiesko, gładko wymyty fragment kości czegoś naprawdę dużego. W zamian za kamień, który [Kajetan](#g_kajetan) zamiarowuje poddać głębszej analizie, [Ilana](#g_ilana) oddaje chłopcu jedno ze swoich piór [gryfa](#b_gryf). Dowiaduje się przy okazji paru ciekawych rzeczy:
        - bliźniaki są z [Verden](#l_verden)
        - ojciec bliźniaków miał [gryfa](#b_gryf) w swoim herbie (rycerz? szlachta?)
        - miecz i tarcza z [gryfem](#b_gryf) należały do ich dziadka
        - tata był zegarmistrzem
        - w [Verden](#l_verden) uczęszczały do szkółki
        - podoba im się w wiosce, mają się z kim bawić
        - Mirra jest bardziej nieufna i mniej gadatliwa od brata
    - [Kajetan](#g_kajetan) ogląda "kamień" przez magiczne szkiełko. Bibelot opalizuje istną feerią barw.
    - Bierzemy chłopca na spytki względem kamienia, bo wyraźnie coś kręci. Podczas gdy [Ilana](#g_ilana) zagaduje Meika, [Kajetan](#g_kajetan) sonduje jego powierzchowne myśli:
        - urwipołeć znalazł dziwny kamień w jeziorku obok chatki [Enid](#p_enid)
        - mówi nam niewiele więcej, jednak w jego myślach rozbrzmiewa damski głos ostrzegający go przed atakiem [nekkerów](#b_nekker)
    - [Enid](#p_enid) strasznie się piekli, bo wielokrotnie powtarzała dzieciom, by trzymały się z dala od jeziorek. Mina [Finarrina](#p_druid_finarrin) sugeruje, że gderanie [Enid](#p_enid) wynika z czegoś z goła innego, aniżeli troska o dzieci. [Druidka](#p_enid) wie coś więcej o sadzawce, czym niekoniecznie chce się z nami podzielić.
    - Pod naciskiem [Ilany](#g_ilana) i [Kajetana](#g_kajetan), [Enid](#p_enid) zabiera nas do oczka wodnego, skąd tak wszystkich przegania - tego samego, w którym jakiś czas temu umilali sobie czas [Kajetan](#g_kajetan) z [Mirną](#p_mirna).
    - Uwadze [Ilany](#g_ilana) nie umyka, że jej [mentorka](#p_enid) idąc po kamieniach wystukuje kijem jakiś kod. Dźwięk płynącej wody na chwilę zamiera, a naszym oczom ukazuje się wodna nimfa.
    - Zostajemy przedstawieni Selestynie, najadzie mieszkającej tu od jakiegoś czasu. Z jej relacji dowiadujemy się, że [nekkery](#b_nekker) podchodzą bliżej wody od kiedy driady ściągnęły nad las mgłę.
    - Najada zdradza, że wyczuwa wszystko i wie o wszystkim, co dzieje się w wodzie tego źródełka. Twierdzi, że te przesycone Mocą kości i kostki przypływają tu podziemnymi strumieniami z "groty kamiennych domów i zmarłych". W opisie tym doszukujemy się [Craag An](#l_craag_an).
    - [Ilana](#g_ilana) prosi Selestynę, by - jeśli nie narazi ją to na niebezpieczeństwo - zwróciła uwagę, czy kręcące się tu [nekkery](#b_nekker) przychodzą po kości. [Enid](#p_enid) nie kryje dezaprobaty wobec jej prośby, a wypływający na jej twarz rumieniec sugeruje, że troska o najadę jest bynajmniej matczyna. Potwierdza to też zachowanie Selestyny, która bez skrępowania tuli się do [druidki](#p_enid).
    - [Kajetan](#g_kajetan) proponuje darmową modyfikację kamiennej niecki na potrzeby zakochanych pań.

##### [Sesja 122](#sesja-122) [Sesja 124](#sesja-124)