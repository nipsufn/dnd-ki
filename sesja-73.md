### Sesja 73
1. W domu
    - Odpocząwszy po krótkiej, acz intensywnej wyprawie, Kajetan spędza resztę dnia na identyfikacji przywiezionych znalezisk.
    - Ilana zaprzęga Skovika do uruchomienia wanny celem odświeżenia się i przetestowania pomysłowej konstrukcji {elfa}Kajetan. Widząc zamiary dwójki, Kajetan taktownie przenosi się na drugie piętro. Zażywszy kąpieli para wychodzi do miasta rozprostować nogi. 
2. Wieści gminne
    - Zrobiło się tu dość tłoczno i głośno, a to za sprawą kilku wozów, które zjechały do miasta w obstawie konnych, jak się okazuje - straży miejskiej.
    - Na rynku, oprócz gapiów, jest Oleg. Podpytując ludzi dowiadujemy się, że wozy przywiozły z Wyzimy kryminalistów, którzy mają pomóc w odbudowie miasta. Skazańcom obiecano podobno złagodzenie kar i wyroków w zamian za prace społeczne.
    - Idziemy do karczmy, przed którą stoi trzech strażników jakby bali się wejść do środka. Już z progu słyszymy panującą w środku burdę.
    - W karczmie 7 pijanych krasnoludów swawoli w najlepsze. Schowany za kontuarem Oskar nie wie nic o tym, co dzieje się na rynku - jak widać ma teraz swoje "problemy".
    - Jeden z krasnoludów nazwany Calebem, wyzywa Skovika na pojedynek na rękę. Zanim jednak {wyspiarz}Skovik zdąży cokolwiek odpowiedzieć, Ilana sama rzuca krasnoludowi wyzwanie, kiedy ten nie kwapi się z nią rozmawiać.
    - {Druidka}Ilana niestety okazuje się mieć mniej pary w łapie, co krzepki karzeł, ale ze Skovikiem prawie żadnemu nie udaje się wygrać. Zakłady sypią się gęsto.
    - Krasnoludy zapraszają nas do swojego stołu i częstują piwem:
        - ppodróżują do Gors Velen, na jarmark z okazji święta Belleteyn
        - główną, niezwykle intratną atrakcją jarmarku jest walka na arenie z rozmaitymi potworami
        - podobno w zeszłym roku zawody wygrali Rębacze z Crinfrid, którzy położyli mantikorę i otrzymali w nagordę jej wagę w złocie
        - karczemnemu towarzystwu w podróży przewodzi Yarpen Zigrin
    - Niestety, krasnoludy nie bardzo chcą nas przygarnąć do kompanii na czas podróży, choć droga wypada nam ta sama. W momencie trzeźwieją i zbierają się do drogi. O dziwo idą pieszo, każdy taszcząc wielgachny podróżny plecak.
    - Wychodzimy z karczmy i kierujemy się na targ rozpytać za kupcami jadącymi w stronę Gors Velen. Znajdujemy dwóch: handlarza od ksiąg rachunkowych i sympatycznego handlarza warzyw, półelfa imieniem Remi.
    - Facet od ksiąg ma już ochroniarzy, więc na zarobek nie ma co liczyć, ale może nas zabrać za drobną opłatą z naszej strony. Za to Remi jest skłonny zapłacić nam po 5GP na głowę za każdy dzień eskorty. Możemy ruszać nazajutrz, jak tylko uda mu się wyprzedać resztę towaru.
    - Wracając zauważamy przed bramą do kanałów strażnika. Ilana, pod postacią psa, odciąga uwagę mężczyzny, aby Skovik mógł bez problemu dostać się do środka. W efekcie strażnik, z portkami w kolanach, goni za psem uciekającym z jego pasem.
    - Dotarłszy do kryjówki, dzielimy się z Kajetanem wiadomościami. Słysząc wysokość "drobnej opłaty" księgowego, decydujemy się zabrać z Remim, choć ten jedzie tylko do Rdestowej Łąki.
3. Do Gors Velen, etap I: Dorian
    - Rankiem ruszamy w drogę. Remi ma kilka wagonów, każdy zaprzężony w woły. W drodze okazuje się, że półelf kończy swój kurs w Dorian, a nie w Rdestowej Łące, ale zapłatę dostaniemy tak jak obiecał.
    - Droga do Dorian zajmuje nam łącznie 7 dni. W drodze dowiadujemy się, że:
        - Dorian, nazywane spichlerzem północy, jest znane z dwóch rzeczy: najlepszego cydru i największej giełdy koni
        - miasto prężnie prosperuje między innymi dzięki udziałom nieludzi w radzie miasta
        - Dorian nie ucierpiało w czasie walk z Czarnymi - miasto zdaje się być nietknięte
        - sołtysem Rdestowej jest niejaki Wilhelm Hoffmeier, który zasiada w radzie Dorian i ma w posiadaniu większość ziem Łąki
        - drugi członek rady to krasnolud Dirgurd Giancardi, właściciel lokalnego banku
        - od jakiegoś czasu wokół miasta grasuje coś, co pożera konie; miejscowi zaprzęgają więc do wozów woły aby uniknąć ataku
    - Dotarłszy do miasta żegnamy się z Remim, który na odchodnym poleca nam przybytek zwany Złotym Sadem. Podobno mają tam najlepsze gatunki cydru produkowane w Dorian, a także lokalny specjał, który ścina z nóg.
    - Idąc przez miasto faktycznie mijamy tablice ogłoszeniowe, na których wiszą informacje o pożeraczu koni. Bestia lub cokolwiek to jest grasuje głównie w północnej części miasta.
    - Decydujemy się wypytać nazajutrz o nagrodę za zlecenie, a tymczasem kierujemy swe kroki do poleconego nam zajazdu.
    - Sad nie jest tak drogi, jak nam się z początku wydawało, zostajemy więc na noc i zamawiamy kolejkę ich specjału: cydru zwanego Złotym Jabłkiem. Wychyliwszy napitek jednym haustem Kajetan niemal traci głos i dech. Skovik też się krzywi, ale na szczęście żaden nie osuwa się taktownie pod stół.
    - Dowaidujemy się, że produkcji alkoholu dogląda tutaj miejscowy alchemik. Ma warsztat w mieście, więc nazajutrz planujemy złożyć mu wizytę. Tymczasem udajemy się na spoczynek.
