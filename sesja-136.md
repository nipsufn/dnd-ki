### Sesja 136
##### [Sesja 135](#sesja-135) [Sesja 137](#sesja-137)
1. Do fortu
    - Rankiem zwijamy nasz obóz. Finarrin, uświadomiwszy sobie jaki mamy dzień miesiąca, zaprasza nas do Wioski na obchody Velen, które to przypada za około tydzień.
    - Zostajemy zatrzymani na bramie wciąż rozbudowywanego fortu. Fosa jest w trakcie prac, rozpoczęto też przebudowę części drewnianych budynków na murowane.
    - Strażnicy wpuszczają nas, podejrzliwie patrząc na szpiczaste uszy Kajetana i Finarrina, dopiero gdy wezwana {komendantka}Ves zaprasza nas do środka. Wspomina, że później chciałaby się rozmówić z nami na osobności.
    - Zostajemy oprowadzeni po forcie przez Duska. Szpieg został mianowany kwatermistrzem oddziału specjalnego.
    - Obóz wojaków jest nieco odsunięty i odgrodzony od wykopalisk. Z wewnętrznego kręgu zostały tylko dwa menhiry, z zewnętrznego - właściwie ruiny. Jeden z menhirów zdaniem Oxenfurckiego bakalarza wygląda na rozsadzony wodą...
    - Punkt mocy jest stabilny, ale dryfuje w pewnym promieniu wokół pozostałych kamieni.
    - Kajetan wykorzystuje okazję i zleca naładowanie swojego amuletu magicznej sowie, którą czasem się wysługuje. Patrząc jednak na stan tego punktu, przyjdzie nam przez to zabawić tutaj co najmniej 2 dni.
    - Dowiadujemy się, że budowę fortu rozpoczęto, gdy wyszło na jaw, że golem Floriana z Vicovaro zbudowany był w oparciu o resztki jednego z menhirów.
    - Zauważamy, że Niebieskie Pasy noszą technicznie zaawansowane kusze z osłoniętymi komorami na bełty, w których domyślamy się wynalazku Lukrecji.
    - Popołudnie spędzamy pomagając leczyć rannych po zasadzce komanda Yaevinna. Ilana w półelfce zajmującej się infirmerią rozpoznaje jedną z kobiet pracujących, które uciekły od Karoll. Ktoś zwraca się do niej mianem Velka.
    - {Druidka}Ilana chowa swoją dumę do kieszeni i prosi Kristoffa o pomoc z poparzeniami. Otrzymuje oferowaną wcześniej maść, nie do końca pewna, czy na to właśnie liczyła.
    - Wieczorem zostajemy zaproszeni na wieczerzę u pani komendant. Po drodze Ilana i {uczeń Myszowora}Kristoff wyjaśniają sobie pewne animozje dnia poprzedniego. Padają przeprosiny za źle wymierzone intencje.
    - Uczta jest suto zakrapiana mocnym winem. Przy stole zastajemy też bakalarza, który zostaje nam przedstawiony jako Edmund... z Denesle. Ilana, chcąc się dowiedzieć, czy ma jakiś związek z Zygfrydem, pyta o wyprawę słynnego Eycka z Denesle na złotego smoka. Bakalarz z bolesnym wyrazem twarzy przytacza obmierzłą mu już historię znaną i opowiadaną jak kontynent szeroki. Potwierdza, że jest o jego świętej pamięci ojcu.
    - Ku zdziwieniu Kajetana, Ves wykorzystuje okazję i bierze bakalarza na spytki:
        - jest bratem Zygfryda, dostał oficjalny list potwierdzający jego zgon
        - podupadającym majątkiem rodzinnym w Redanii zarządza jego siostra, Zofia, wykazująca się polityczną smykałką i dobrze wydana - stara się poprawić status rodziny
        - rodzinę w pełną honoru biedę wpędził ojciec, Eyck, błędny rycerz mordujący za Lebioda zapłać potwory; swój altruizm i skromność przypłacił życiem żony
        - ojciec praktycznie samodzielnie doprowadził gryfy i mantikory na skraj wyginięcia
        - uczony awansował i zarządza wykopaliskami przez serię niefortunnych zdarzeń - po śmierci niejakiego profesora Szezloka, jego katedrę przejął Filip De Moire, który jednak po spożyciu zatrutej ryby (która zjadła inną, trującą rybę, nim ją złowiono... [wygląda na to że jego obawy nie były bezpodstawne](#sesja-100)), jest rektorem tylko z tytułu - ma sparaliżowane ręce i język
        - Edmund specjalizuje się w przed-ludzkiej kulturze. O Wranach zaledwie słyszał, ponoć Est Hamlet miało by być postawione przez nich
        - bakalarz brał udział w nieudanej wyprawie Filipa De Moire do Est Tayiar
        - uczony pyta Finarrina o przygodę z Kościejem, który udaje, że nie zna tej historii; nie udaje mu się jednak oszukać czujnej Ilany, które zna ojca jak zły szeląg
    - W czasie tej samej kolacji, zwyczajowo niepijąca Ilana drąży podchmielonego już Kristoffa, zafascynowanego historią o smoku:
        - proponuje mu udział w wyprawie na "naszego" jaszczura
        - młodzian nie jest zbyt pewien, czy chce się rzucać na smoka
        - tłumaczy, że o ile sam jest odporny na ogień, nie kontroluje żywiołu na tyle, by "przy okazji" nie skrzywdzić nikogo w swoim otoczeniu
        - konstatuje, że na coś takiego mógłby się porwać tylko Drummond; definitywnie pała do nich swoistą antypatią
        - rudobrody pochodzi z rodu An Craite
        - zapytany o czerwonowłosą flaminikę z Mayeny, niestety nie kojarzy takowej; najwyraźniej mentor mu o niej nie wspominał
        - cytuje "mylisz niebo z gwiazdami odbitymi w jeziorze" jako powiedzonko Myszowora
        - sam Myszowór jest nietypowym druidem, zdaje sie obserwować gwiazdy, miast dbać o lasy, dużo czasu poświęca też kontroli wiatrów na Wyspach
        - {stary Druid}Myszowór zdaje się wierzyć, że lodowe giganty pojawiły się w rocznicę upadku meteoru i w niebiosach szuka rozwiązania ich problemu
        - od czasu upadku gwiazdy, na Wyspach przybywa potworów
        - uważa, że w Mayenie znajduje się coś, co rozwiąże problemy wyspiarzy spowodowane opisanymi wydarzeniami
        - co ciekawe, wzrok podpitego druida jest podobnie zamglony, jak po "wyładowaniu" po pożarze
    - Pojadłszy i podpiwszy sobie, udajemy się na spoczynek. Spacerując przez obóz, Ilana zauważa, że mijane przez Kristoffa pochodnie lekko przygasają.
    - Pijany Kajetan upiera się, że wyczaruje swoje wygodne lokum. Niby sztuczka mu się udaje, ale tym razem domek jest jakiś dziwny - jakby ktoś go kopnął i obrócił do góry fundamentem. Przez przechodnią łazienkę, rozchodzimy się do swoich pokoi.
2. Krzywa wieża w Mayenie
    - Rankiem budzi nas kac i zamieszanie. Okazuje się, że prowadząc wykopaliska, studenci podkopali podstawę jednego z zachowanych menhirów, który zaczyna się niebezpiecznie pochylać.
    - Kajetan, nie myśląc wiele, autorytatywnie zaczyna wydawać rozkazy. Wiedząc o już ledwie stabilnym punkcie mocy, wie, jak ważnym jest zachować istniejącą konfigurację.
    - Zaciekawiona Ilana przygląda się menhirowi z bliska. U jego odsłoniętej teraz podstawy widzi błyszczący złotem napis, jakby zatopiony w kamieniu. Ani ona, ani Finarrin nie są w stanie odczytać prastarego dialektu, wołają więc Kajetana. Elf, posługując się magią, tłumaczy: 
    
    _Niektórzy przybyli tu nie by gdzieś dotrzeć, a by przed czymś uciec._ 
    
    - Magia, której Kajetan użył do tłumaczenia, wymaga dotknięcia artefaktu, co powoduje serię wizji rozpadającego się kontynentu i floty statków płynących na grzbiecie fali wywołanej kataklizmem.
    - Osuwisko, oprócz napisu na kamieniu, odsłania coś jeszcze: kamienną konstrukcję przypominającą osobliwe astrolabium z dwoma wskazówkami. Dostrzegłszy to bakalarz niemal na kolanach prosi, by nie zakopywać znaleziska. Spotyka się ze stanowczym, rzeczowym sprzeciwem ze strony elfa.
    - Naradzamy się jak najlepiej naprawić skrzywiony menhir. Pomysłów jest kilka, każdy z nich czasochłonny i/lub bardzo kosztowny.
    - Na wykopaliskach zjawia się poirytowana Ves. Nie będąc pewną, czy aby nie maczaliśmy palców w wypadku, oczekuje od Kajetana jako oficjalnego członka Kapituły dokładnego raportu z zajścia.
    - Większość załogi fortu, która może oderwać się od swoich zajęć, spędza lepszą część dnia pionizując i stabilizując starożytny kamień. Sami także dopomagamy jak tylko umiemy.
    - Finarrin, najbardziej związany z tym miejscem sugeruje, by na pamiątkę druidów zasadzić w kręgu drzewo - magicznie wspomagane, w przyszłości spowije swoimi korzeniami miejsce Mocy i dawnego kultu. Aby tego dokonać, będzie jednak potrzebował pomocy pozostałej dwójki - Ilany i Kristoffa.
    - Kajetan udaje się na osobność, gdzie kontaktuje się z Mardinem. Z jego pomocą przygotowuje list rekomendujący dalsze kroki prowadzące do stabilizacji punktu mocy (między innymi, Kapituła rozwiąże kwestie fundowania operacji z Koroną Temerską oraz sprowadzi brygadę mahakamskich krasnoludów w celu wykonania kamiennego kręgu i fundamentu stabilizującego prastarą konstrukcję).
    - W tym czasie druidzi sadzą nowe drzewo i wzmacniają je, by z czasem oplotło korzeniami podstawy menhirów. Rytuałowi przewodzi Finarrin:
        - druidzi klękają w kole i splatają ręce pod świeżo przeoraną ziemią
        - za sadzonki służą żołędzie, które Ilana wrzuciła do kieszeni będąc na bagnach Ysgith
        - poproszony o ogrzanie sadzonek, Kristoff, wyraźnie zagubiony nowością doświadczenia, przekazuje swój pierwiastek dość niepewnie i spontanicznie; spopiela kilka nasion, ale Finarrin uspokaja go mówiąc, że to przysłuży się nowemu życiu
        - Ilana także odczuwa trudności - wyczuwa wszelkie drobne żyjątka, ale nie potrafi nawiązać więzi z florą
        - pomimo przeciwności, rytuał kończy się powodzeniem
    - W czasie trwających do wieczora prac, korzystając z ogólnego zamieszania, Kristoff wygrzebuje coś z piaszczystej, rozkopanej ziemi, i chowa do torby. Nie umyka to uwadze Ilany.
    - Druidka odciąga go na stronę pod pretekstem przyniesienia wody do podlania drzewka. Niespeszony wyspiarz twierdzi, że to, co zabrała jest spuścizną druidów, w związku z czym nie czuję się w obowiązku pytać akademików o zgodę. Co więcej, to Myszowór poprosił go o przywiezienie "pamiątki" - jego zdaniem są to fragmenty kalendarza astronomicznego. Druid łudzi się, że pomogą mu rozwikłać problem lodowych gigantów.
    - Przekazujemy żądane papiery do oficerki. Ves, korzystając z okazji albo ciągnie Kajetana za język, albo demonstruje swoją wiedzę - tak czy inaczej, temerskim specjednostkom znany jest obecny skład Kapituły, co zdecydowanie nie podoba się elfowi.
    - Po wyjściu od komendantki, {czarodziej}Kajetan odwiedza Lukrecję. Gnomka powoli dochodzi do siebie, ale już się rwie do pracy. Elf sugeruje, by w takim razie pomogła w opracowaniu konstrukcji dla mayeńskiego kręgu.
    - {Alchemiczka}Lukrecja pyta, czy dotarły do nas jakieś wieści o Ignie lub Myrtonie - odkąd wezwano ich do Novigradu, słuch wszelki po nich zaginął. Gnomka chwali się, że została polecona Niebieskim Pasom przez Ignę, gdy pojechała z Łowcami do Wyzimy.
3. Pora karmienia
    - Setnie zmęczeni dziękujemy wszystkim za pomoc i zamiarujemy rozbić obóz, tym razem jednak za palisadą, z dala od kręgu - Kajetan nie może jednoznacznie stwierdzić, czy jego domek oraz przebywające w nim skupisko osób magicznie uzdolnionych nie przyczyniły się - oprócz podkopania przez studentów - do zdestabilizowania menhiru. Woli więc dmuchać na zimne.
    - Przy kolacji Kristoff pyta Kajetana, czy potrafi wyczarować ogień. Elf prezentuje swój popisowy numer z "zapalniczką", ale druidowi chodzi o coś mocniejszego. Pytanie wynika po części z ciekawości, a po części z konieczności nakarmienia ognistego futrzaka wyspiarza. Jak dotąd częstował go tylko konwencjonalnym ogniem i zastanawia się, czy taki magiczny starczy mu na dłużej. Zapytany, jak często musi dokarmiać żywioł, odpowiada całkiem szczerze, że różnie to bywa - raz starczy woda ognista, raz kilka buchów z fajki, a czasem, jeśli go zaniedba, zwierzak sam "wychodzi", by się posilić czymkolwiek, co znajdzie w okolicy.
    - Kajetan, sam ciekawy eksperymentu, idzie z Kristoffem przed chatkę. Sceptycznie nastawiona do takiego igrania z ogniem Ilana wychodzi za nimi, by ubezpieczać i - w razie konieczności - leczyć.
    - Druid pozbywa się górnej części przyodziewy i odsłania resztę tatuażu, ciągnącego się od dłoni poprzez ramiona, plecy, tors i niknącego gdzieś w kalesonach. Skrzyżowawszy ramiona jak do obrony daje znak, by elf miotnął w niego ogniem. {Czarodziej}Kajetan zaczyna czymś lekkim. Zaklęcie pochłaniają tatuaże, z czarnych robiąc się rozżarzone, niczym pogrzebacz.
    - Ilana obserwuje ich poczynania z bezpiecznej odległości, czerwona jak burak, bynajmniej od temperatury. Ku jej uldze, wyspiarz nie wydaje się być ani trochę przypalony i zbyt zaabsorbowany, by zauważyć pąs.
    - Kristoff po pierwszym ładunku czuje się zadziwiająco dobrze, prosi więc elfa o coś mocniejszego. Kajetan, którego nie trzeba prosić dwa razy, serwuje mu salwę godną ogni z okazji obchodów Yule.
    - Druid pada na klęczki, parując jakby dopiero co wyszedł z sauny na trzaskający mróz. Ilana, przekonana, że coś mogło mu się stać, rusza na pomoc. Kajetan także się zbliża, w samą porę, byśmy oboje oberwali ognistym wyładowaniem.
    - Tym razem Kristoff nie osuwa się, a jedynie przewraca na plecy, zmęczony jak po maratonie. U jego boku materializuje się lis. Chowaniec spacerując podpala ściółkę, którą przezorny Kajetan od razu traktuje wodą.
    - {Druidka}Ilana, powodowana niezdrową ciekawością, wyciąga rękę do zwierzaka, który łasi się, ale - ku jej zdziwieniu - nie parzy, a jedynie bije ciepłem.

##### [Sesja 135](#sesja-135) [Sesja 137](#sesja-137)