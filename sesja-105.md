### Sesja 105
##### [Sesja 104](#sesja-104) [Sesja 106](#sesja-106)
1. Chłodne pożegnania
    - Wciąż milczący Skovik przerywa niezręczną ciszę, jaka zapadła po wizycie Artisa. Zabiera swoje rzeczy i ładuje się na łódź Leiva, żegnając zdawkowo z Lodbrokiem.
    - Ilana wymienia kilka zdań z berserkiem, niemal niezauważalnie demonstrując swoje umiejętności, a ten potwierdza, że jest Vildkaarlem.
    - Lodbroke ma wrócić na Wyspy na wezwanie Artisa. Niemniej planuje zahaczyć o Kerack przed drogą. Żywi nadzieję na ponowne spotkanie, a może nawet przyjacielski sparring. Jest przy tym dziwnie, wręcz niepokojąco spokojny.
    - Rejs do Kerack mija w milczeniu. W porcie bracia żegnają się. Leiv otrzymuje w prezencie od Skovika jego miecz z mantikory.
    - Skovik stwierdza, że potrzebuje trochę czasu dla siebie. Idzie w swoją stronę, pożegnawszy się z Ilaną, dziękując jej za obecność podczas spotkania z Artisem.
    - {Druidka}Ilana wraca na noc do Cyklamenu, gdzie mija się w lobby z Kajetanem. {Elf}Kajetan koczuje przy fontannie z księgą w ręku i czeka, aż jego pierścień teleportacji na nowo naładuje się mocą. Zdaje mu się, że w fontannie uwięziono żywiołaka wody.
    - Dwójka wymienia się zdawkowo relacją z dnia. Kajetan prosi, aby Ilana zmieniła go nad ranem i popilnowała pierścienia, kiedy on utnie sobie drzemkę.
2. Oczekiwanie
    - Nad ranem Ilanę budzi szelest piór, lecz nie jest pewna, czy to sen, czy tylko spłoszony ptak za oknem.
    - Kajetan przy śniadaniu napomyka o ostatniej rozmowie z magami. Wspomina, że musi załatwić trochę swoich spraw - odwiedzić Thanedd na zebraniu Kapituły, może wziąć udział w wyprawie na północ i zobaczyć, co dzieje się w Risbergu. Rzuca pomysł wspólnej wyprawy - może Ivar i jego Zerrikanki zechcą nas wspomóc swym orężem.
    - {Elf}Kajetan trochę krzywi się, gdy {druidka}Ilana sugeruje, aby zapytać też o pomoc Lodbrokea, głównie ze względu na Skovika, o ile ten zechce się przyłączyć.
    - Uciąwszy sobie drzemkę, {mag}Kajetan zabiera naładowany pierścień i oznajmia, że idzie do Mirny. Ma zamiar wypróbować swoją wieżę. Opisuje Ilanie lokację, w której ma go szukać wieczorem.
    - W oczekiwaniu na Skovika, Ilana przedłuża wynajem pokoju w Cyklamenie i idzie na spacer. Na recepcji prosi, aby posłać za nią gońca, jeśli ktoś będzie jej szukać, a samego petenta skierować do jej pokoju.
    - Swoje kroki {druidka}Ilana kieruje do portu, chce podarować Leivowi tubus z przyborami kartograficznymi, który kiedyś znaleźliśmy i zadać kilka dodatkowych pytań odnośnie Lodbrokea. Po drodze sprawdza tablice ogłoszeń, czy aby nie ma na nich jakichś pozostałości po listach gończych Skovika.
    - Pod jedną z tablic w Palmyrze zaczepia ją jakiś żebrak - zauważył jej bransoletkę z symbolem Lwiogłowego Pająka. Poleca jej udać się do karczmy w Sotoninie. Kiedy oddala się, Ilana wyłapuje wokół niego jakby magiczną aurę.
    - W porcie znajduje Leiva w trakcie załatwiania jakichś interesów "pod stołem". Zauważa też na horyzoncie zbliżającą się łódź Lodbrokea.
    - Nie chcąc przeszkadzać w interesach, odnajduje Łezkę i przekazuje jej zestaw do nawigacji. W zamian na pamiątkę otrzymuje jeden z toporków wyspiarki.
    - W międzyczasie do portu wpływa Lodbroke, niezbyt zaskoczony oczekującą go ekipą powitalną. {Druidka}Ilana towarzyszy mu na zakupach, rozmawiając o tym i owym:
        - Fornhala jest ukryta w górach; niewielu wie o jej istnieniu, a samo jej znalezienie można traktować jako pierwszy z testów dla akolitów Svalbloda
        - po opuszczeniu rodzinnego domu, Skovik błąkał się po wyspach imając różnych zajęć, szukając swego miejsca - pływał z piratami, robił za najemnika, aż trafił do Fornhali - sam ich odszukał i szybko odnalazł się w bractwie
        - przez lata trenował i oczekiwał na swoją ostateczną próbę - rytuał inicjacji, do którego potrzeba pół tuzina akolitów (6 jest świętą cyfrą Svalbloda); wraz z nim było ich 5, czekali więc, aż zbierze się komplet
        - {osiłek}Skovik żył w zgodzie z naukami Vildkaarlów, gdy dotarła do niego wiadomość o śmierci ojca; wtedy owładnęła nim żądza zemsty
        - podobno w czasie wizyty Myszowora, wysłanego przez Cerys jako rozjemcy, u Lugosa zjawił się jakiś najemnik, który szukał druida; coś poszło nie tak i doszło do potyczki między nimi, z której cało wyszli tylko druid i ten obcy
        - {wyspiarz}Skovik chciał po cichu odejść z Fornhali, by dokonać swojej zemsty, jednak Artis się zorientował i zanim Skovik zdążył wyruszyć, podarował mu przeklęty sztylet mówiąc, że ostrze doda mu sił w walce z Cerys
        - W czasie rozmowy Ilana zaczyna się zastanawiać, czy Artis nie był by dla niej lepszym nauczycielem, niż Myszowór
        - łowca od strzałek, Dyjin Ognaj, przeżył; nami raczej się już nie interesuje, co najwyżej może chować urazę do Lodbrokea - jego wóz i to, co na nim miał było warte niezły pieniądz
        - topór Vildkaarla jest nietypowy, niby dwuręczny, ale forma sugeruje, że jest jednoręczny; berserk chwali się, że należał do lodowego giganta, którego pokonał
        - Lodbroke wyrusza na Wyspy, by zjednoczyć klany przeciw lodowym gigantom, ale poczeka kilka dni, zobaczy co zdecyduje Skovik
        - Ilana próbuje namówić go na udział w wyprawie do Risbergu, aby towarzyszył Skovikowi, jeśli ten go o to poprosi, na co berserk zgadza się z ociąganiem
        - na odchodne mówi {druidce}Ilana, że powinna puścić Skovika wolno i pozwolić mu podążyć za tym, co powinien zrobić
    - W tym samym czasie, Kajetan spędza swoją resztę dnia z Mirną:
        - przepisują do końca traktaty alchemiczne, Kajetan tłumaczy dlaczego są mu potrzebne
        - {dziewczyna}Mirna pokazuje swój najnowszy produkt - eliksir, który powinien wzmocnić zaklęcie - prosi o przetestowanie; nie ufa do końca swojej organizacji, którą nazywa gangiem Salamandry
        - Kajetan wyczarowuje w zaułku własny szeregowiec, robiąc wrażenie na Mirnie
        - {czarodziej}Kajetan zaprasza {alchemiczkę}Mirna na bal na Thanedd
    - W drodze powrotnej Ilana wypytuje o Brona. Zastaje go wychodzącego ze spotkanie z księciem Eggmundem, w towarzystwie instygatora i Inżyniera.
    - Udają się na spacer po zamkowym parku. {Dziewczyna}Ilana pyta o Dyjina:
        - po wyłowieniu go z morza, powołując się na jakieś odnalezione przez instygatora zapisy i traktaty o współpracy ze Skellige, miał zapewniony azyl w mieście
        - wymarudził nawet jakieś pieniądze w ramach rekompensaty za stracony wóz
        - zaczął żądać od Eggmunda dalszej pomocy, chciał ujęcia Lodbrokea i wymierzenia mu sprawiedliwości, ale książę nie chciał narazić się na kolejne wydatki i spławił łowcę
        - ostatnio był widziany w okolicach Brugge i Cintry
    - {Ojciec chrzestny}Bron zostawia {druidkę}Ilana, by porozmawiać z kolejnym, czekającym na niego petentem - Roeggnerem.
    - {Dziewczyna}Ilana wraca do Cyklamenu. Z recepcji odbiera zapieczętowany list. Pieczęć ma dziwną, geometryczną figurę odbitą w laku. Notatka brzmi: _"Kapłanka wzywa swoich wiernych - podążajcie za apostołem"_, a rycina pod wiadomością wskazuje na kult Lwiogłowego Pająka.
    - Niewiele myśląc, mając serdecznie dość "przygód" z kultem, zdejmuje bransoletkę i ciska ją w czeluście sakwy. List drze na drobne kawałeczki, które zmieniają się w mrowie maleńkich pająków.
    - Poirytowana zajściem, wychodzi na spotkanie z Kajetanem. Udaje się we wskazane miejsce, ale chwilę jej zajmuje znalezienie opisanego przez {elfa}Kajetana budynku.
    - Zdziwiona nową sztuczką, zostaje zaproszona "na salony". Kajetan prezentuje jej pokój, który przeznaczył dla niej i Skovika.
    - Wspólnie zjadamy przyrządzoną przez {maga}Kajetan wieczerzę i dyskutujemy. Na wieść o Skoviku Mirna pociesza przyjaciółkę.
    - Pożegnawszy się, Ilana wraca na noc do Cyklamenu, na wypadek, gdyby Skovik wrócił i jej szukał.
    - Wieczorem, przed snem Kajetan wysyła wiadomość do starego druha, Isilme, który śnił mu się jakiś czas temu w Trupiej Kniei. Kosztuje go to dużo więcej magii, niż by się spodziewał. Dowiaduje się jednak, że jego druh jest przetrzymywany w Est Tayiar, gdzie ktoś hoduje w jego ciele dwimeryt (Zakon Łowców?). Wieźli go tam z Novigradu wozem (czyżby wóz, który znaleźliśmy w Trupiej Kniei?).
3. Niespodzianka
    - Mając w głowie kłębiące się myśli o Svalblodzie i druidzie, w nocy Ilana nawiązuje we śnie kontakt z Artisem:
        - jest we mgle, czuje tylko morską bryzę i słyszy szum morza
        - mgła rozstępuje się, ukazując ruiny młynu oświetlane ciepłym światłem ogniska i chłodnym blaskiem pełni księżyca
        - {druidka}Ilana podchodzi bliżej i przy ognisku widzi Artisa pogrążonego w medytacji
        - Artis odkrył swój dar przemiany, kiedy był nastolatkiem i towarzyszył ojcu na polowaniu na jelenie
        - wśród pozostałych druidów zawsze czuł się nierozumiany i nie mógł nawiązać z nimi więzi
        - może trenować Ilanę, ale ta najpierw musi odnaleźć Fornhalę, bez pomocy Skovika
        - Artis twierdzi, że jej talent, podobnie jak jego, pochodzi od Svalbloda i nigdy nie słyszał o kimś spoza Wysp, kto by go posiadał
        - druid chce próbki krwi Ilany do przestudiowania, tylko wtedy i jeśli go odnajdzie w Fornhali, zgodzi się ją trenować
    - Rankiem, przed śniadaniem, Ilana robi porządki w bagażu i myślach. Nie mając żadnej wieści od Skovika, zamierza zmitrężyć trochę czasu na mieście.
    - Gdy wychodzi, przed Cyklamenem jest jakieś zamieszanie. {Druidka}Ilana widzi skołowanego, okrwawionego Skovika niosącego łeb dzika na czele procesji złożonej z grupki nieludzi z Sotonina (tam w okolicy jest ich najwięcej).

##### [Sesja 104](#sesja-104) [Sesja 106](#sesja-106)