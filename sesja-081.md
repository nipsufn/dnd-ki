### Sesja 81
##### [Sesja 80](#sesja-080) [Sesja 82](#sesja-082)
1. W morze
    - Rankiem Skovik i Ilana znowu się kłócą - {osiłek}Skovik powinien był się postawić Reahi. {Druidka}Ilana ma żal do niego, że wystawił jej cierpliwość na próbę. Czarę goryczy przelewa jednak fakt, że Skovik przedłożył przyjaźń z Reahą nad to, cokolwiek czuje do Ilany, tłumacząc się przy tym, że nie chciał ubliżyć Reahi odmową udziału w jej teatrzyku.
    - Spotykamy się wszyscy przy późnym śniadaniu. Kajetan i Mirna są w zdecydowanie lepszych humorach. Planujemy co dalej zrobić.
    - Mirna nie jest w stanie pomóc nam w połowie, więc pozwiedza miasto i zaczeka na nas w porcie.
    - Spotykamy się z wyspiarzami. {Osiłek}Skovik dostaje na dzień dobry w twarz od {wyspiarki}Reah, po czym dowiaduje się, że zostanie na brzegu razem z dwoma innymi marynarzami, kiedy reszta popłynie po skarb.
    - Piraci traktują Kajetana z jeszcze większą rezerwą i niedowierzaniem niż {druidkę}Ilana. Dobijamy jednak targu - mamy dostać 1/4 z tego, co uda się odzyskać.
    - Dopływamy w okolicę wraku. Marynarze są niezadowoleni widząc magię, ale widok pierwszej skrzyni wyciągniętej z dna przez Ilanę, spomiędzy krabów (niektórych dziwnych, błyszczących jak perły) uspokaja ich wątpliwości.
    - Wygląda na to, że drugą skrzynię - z półsłówek rzucanych przez wyspiarzy, zawierającą magiczne przedmioty - coś zabrało razem ze sporą częścią burty.
    - Wyruszamy pod dziób statku zawieszony na jednej z licznych skał w okolicy, w którym to powinna znajdować się ostatnia skrzynia.
    - {Mag}Kajetan wyciąga skrzynię z pomocą magii - niezbyt delikatnie, wrak osuwa się ze skały powodując wielką falę, która posyła łódź w morze.
    - Ilana robi na łodzi miejsce dla drugiej skrzyni. Wskakuje do wody i obserwuje, czy nic nam nie zagraża, kiedy pomiędzy skałami dostrzega ogromnego kraba o szczypcach wielkości naszej łodzi.
    - Krab ma kute metalowe obręcze wokół szczypców. Na obręczach tych Ilana dostrzega magiczne runy. Wygląda na to, że ktoś się upewnił aby Thanedd, teraz pozbawione magów, nadal miało strażnika.
    - Dzięki wprawie wyspiarzy udaje nam się bezpiecznie wrócić do portu. Kajetan jest setnie umęczony wiosłowaniem połączonym z magicznymi sztuczkami. Ilana za to tryska energią, niemniej oboje wzbudzili równy respekt u piratów.
    - Na brzegu wita nas Mirna w nowych ubraniach. Wręcza nam także podarki, które dla nas upolowała. I tak Kajetan dostaje nowe ubranie, a Ilana - jedną z dwóch bliźniaczych bransoletek z muszelkami.
2. Łupy
    - Piraci w wyśmienitych humorach zaciągają skarby do "Dziury", gdzie zaczynają ucztować. Ilana zauważa Skovika, siedzącego samotnie przy jednym ze stołów, przy dwóch butelkach - jednej pustej, drugiej na wpół pełnej.
    - {Druidka}Ilana próbuje wyciągnąć {osiłka}Skovik z wisielczego nastroju, gdy jej znamię napływa krwią. Z czasem krwi przybywa tak, że Ilana musi zakryć dłoń.
    - Chwilę później czas się zatrzymuje - odwiedza nas Gaunter O'Dimm. Przestawia o kawałeczek napitki Roeggnera i jednego z jego ludzi - Stiga, mówiąc, że jeden z pomocników Lloyda jest u drzwi karczmy.
    - Pozostała dwójka jest dalej, jako że próbowała podążać za Kajetanem do Kerack. Gaunter gratuluje nam pomysłowości. W wizjii przedstawionej nam w czyimś kuflu z piwem widzimy jak ciało, które kontrolował Lloyd, rozpada się, a z resztek wyrastają dwa drzewa przypominające ludzi - podobne do tych, które spotkaliśmy pierwszy raz odwiedzając Medowną.
    - Ścigająca nas dusza Lloyda zasiedliła jedno z ciał, które widzieliśmy w okolicach wraku wcześniej. W tej chwili ciało jest rozrywane przez monstrualnego kraba.
    - Przybysz podsuwa nam myśl, że być może to Formorian zabił rodzinę {upiora}Lloyd.
    - Czas zaczyna znów płynąć, przesunięte piwo początkuje łańcuch wydarzeń, który skutkuje bójką między Roeggnerem, a jednym z marynarzy. Wygląda to na zwykłą bitkę, dopóki rozjuszony Stig nie wyciąga noża.
    - Ilana interweniuje, broniąc Roeggnera przed dźgnięciem. Nóż ląduje wbity w stół, marynarz - przytrzymany - opamiętuje się i dociera do niego, jakie konsekwencje piraci wyciągają z uniesienia ostrza na kapitana.
    - Podczas gdy piraci stosują swoją krwawą sprawiedliwość, w drzwiach karczmy staje sztywna, wytarmoszona postać znajomego nam wąsatego niziołka z Rdestowej. Próbując go odprawić, Kajetan zauważa po drugiej stronie portalu Formoriana, utrudniającego mu robotę.
    - Denat doskakuje do {druidki}Ilana i {maga}Kajetan, zanim zrobi im jednak krzywdę, {elfowi}Kajetan udaje się go odprawić.
    - Nikt zdaje się nie zauważył w zamieszaniu hecy z trupem - nieszczęsnemu marynarzowi odjęli rękę.
    - Kajetan wybiera swoją część łupu, mówi Ilanie, że znika za kwadrans i wychodzi z karczmy. Na odchodne Roeggner wręcza mu naszyjnik - hak z kości wieloryba, mówiąc, że z tym przedmiotem nikt na wyspach nie będzie wątpił jeśli powie, że jest przyjacielem pirata.
    - Ilana, korzystając ze sposobności, która może się więcej nie nadarzyć, wypytuje Roeggnera jak umożliwić Skovikowi powrót na Wyspy Skellige. Dowiaduje się, że:
        - pirat nie słyszał nic o Druidzie Artisie, a Vildkaarlowie to tylko bajęda
        - podejrzewa, że za aktem Skovika stoi jakiś mag, który nakłonił go do zamachu
        - klan Dimun pała niechęcią do Myszowora, który jest na dworze Cerys
        - według propagandy Cerys głoszonej przez Myszowora, Lugos Drummond był w jakiejś zmowie z Nilfgaardczykami w celu przejęcia władzy na wyspach
        - Cerys jest skłonna ocieplić stosunki z Czarnymi - chce zabronić piratom rabunku ich ziem i porywania ich bab
        - po rodach można się spodziewać:
            - Drummond, Dimun - przychylne Skovikowi
            - An Craite, An Hindar, Brokvar - nieprzychylne osiłkowi, popierają Cerys
            - Tuirseach  - trudno powiedzieć
        - Svanrige, dziedzic rodu Tuirseach, był jednym z niewielu pretendentów do tronu, który nie umarł na pomnej uczcie
        - Hjalmar, brat Cerys, był oryginalnym kandydatem na tron z rodu An Craite
        - podobno Cerys dowiodła, że winnym kaźni na uczcie był ich majordomus, który zatruł wino
        - jeśli będziemy go szukać, Roeggnera znajdziemy w najbliższym czasie w okolicach Cidaris i Bremervoord
    - {Druidka}Ilana także otrzymuje nietypową, charakterystyczną biżuterię w podzięce od Roeggnera. Udaje jej się wytargować dodatkowe 500GP dla Skovika za udział w przedsięwzięciu.
    - Kiedy Kajetan czeka poirytowany na zewnątrz, Ilana żegna się z marynarzami. Leivowi przekazuje flet z rogu morvudda, dla Reahi, po czym - klasycznie - wymierza cios w brzuch za szopkę związaną z końskimi zalotami przyrzeczonej. {Wyspiarkę}Reah za to prosi o odprowadzenie.
    - Ilanie udaje się namówić {elfa}Kajetan by wyruszyli później, tak aby mogła zająć się pijanym Skovikiem i porozmawiać z Reahą.
    - {Mag}Kajetan i Mirna idą na obiad, rozmawiają o Bronie:
        - sytuacja jest teraz zupełnie polubowna, dług został spłacony
        - człowiek jest jej potrzebny, bo nieludziom i mieszańcom nie wolno prowadzić samodzielnie biznesu
        - w warsztacie są też asystenci zajmujący się codzienną pracą - dziewczyna skupia się nad opracowywaniem nowych receptur
    - {Druidka}Ilana prosi Reahę na słowo. Dowiaduje się, że ona właściwie niczego od Skovika nie chce, a cały ten cyrk był tylko po to aby zmusić Skovika do "zejścia z płotu" i podjęcia jak raz męskiej decyzji. Ilana chłodno oznajmia, że kolejne takie akcje skończą się mordobiciem i żegna się z {wyspiarką}Reah.
3. Nogi za pas
    - Wynajmujemy wóz i wyruszamy za miasto. Ponieważ w sprawę wmieszał się Formorian, z braku lepszych propozycji, Kajetan teleportuje całą drużynę pod wioskę druidów.
    - Na intencję wizyty u tatka, Ilana otrzeźwia Skovika, który musi zmierzyć się z brutalną, pozbawioną kojących procentów rzeczywistością.
    - Wioska jest teraz otoczona palisadą, a chatka Finarrina ma dobudowane piętro.
    - W domostwie zastajemy Gardiego, który niechętnie nas wita. Ilana jak zwykle nie kryje swojej antypatii do kulawego druida.
    - Ilana - ku wyraźnej niechęci Kajetana - wita się czule z {niedźwiadkiem}Gebo, który do wioski niemal wparował im na powitanie. Zwierzak rośnie jak na drożdżach, w tej chwili mógłby już stanowić alternatywę dla wierzchowca.
    - Wkrótce przybywa Finarrin. Siadamy z nim do posiłku, podczas którego dyskutujemy o Formorianie. Ku rosnącej złości i frustracji zmęczonego przygodami {elfa}Kajetan, miast jasnego planu akcji, wyłaniamy cztery możliwości:
        - skończyć ze sobą skoro to my jesteśmy celem Lloyda i mieć nadzieję, że to załatwi sprawę
        - przyzwać Formoriana z powrotem na naszą płaszczyznę albo wybrać się na jego i tym razem zabić go raczej niż tylko przegnać
        - uzmysłowić Lloydowi, że to on sam jest winien śmierci swojej rodziny i nie ważne, kogo by nie ścigał - jego gniew powinien skierować na siebie, tylko wtedy zazna spokoju, o który prosił w pakcie (odejść w przekonaniu, że pomścił rodzinę)
        - pokazać Lloydowi prawdziwego mordercę i przekierować na niego jego wściekłość, dać mu wymierzyć sprawiedliwość
    - Finarrin oferuje nam pomoc w ustaleniu co stało się z rodziną Lloyda. Mówi o zaklęciu, którego zwój już raz nam ofiarował.
