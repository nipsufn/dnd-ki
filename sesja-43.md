### Sesja 43
1. W ślad za drzewem
    - Budzimy się nad ranem i zgodnie z naszymi przewidywaniami, [formorian](#p_formorian) ruszył nocą w dalszą drogę.
    - Podążając w ślad za drzewem trafiamy na trakt, na którym znajdujemy przewrócony wóz. Nieopodal wozu leżą rozkładające się zwłoki woła pociągowego. 
    - Przystajemy na chwilę odpoczynku chcąc sprawdzić co wieziono na wozie i czy ktoś przypadkiem pod nim nie ocalał mimo konfrontacji z [formorianem](#p_formorian).
    - [Kajetan](#g_kajetan) z braćmy Drummond odwraca wóz. Naszym oczom ukazują się gnijące zwłoki krasnoluda. Po bliższych oględzinach [mag](#g_kajetan) rozpoznaje w nich sprzedawcę z [Carreras](#l_carreras), który sprzedał nam przerdzewiałą broń.
    - Oprócz zwłok na wozie znajdowały się także 2 sporych rozmiarów skrzynie, solidnie zabezpieczone przed otwarciem linami zapieczętowanymi woskiem. [Kajetan](#g_kajetan) przeszukuje zwłoki, przy których znajduje mieszek, zestaw do skręcania papierosów i zapieczętowany list. Niestety nikt z nas nie potrafi odszyfrować krasnoludzkiego pisma.
    - Krasnolud miał też przy sobie weksel na <tyle a tyle> sztuk złota do odbioru w wyzimskiej filii banku [Cianfanelli](#p_cianfanelli).
    - [Ilana](#g_ilana) chce sprawdzić co takiego wiózł krasnolud. Trakt prowadzi do cywilizacji, więc musiał wieźć jakiś towar na handel. Bliższe oględziny skrzyń pozwalają [druidce](#g_ilana) wypatrzyć drobne otwory wentylacyjne na bokach skrzyń. W środku coś wyraźnie drapie o ścianki.
    - Ani [Finarrin](#p_druid_finarrin), ani [Ilana](#g_ilana) nie potrafią nawiązać kontaktu ze zwierzęciem w skrzyni. [Kajetan](#g_kajetan) próbuje Starszej Mowy, ale i to nie przynosi efektu. Cokolwiek znajduje się w obu skrzyniach, jest niekomunikatywne.
    - [Ilana](#g_ilana) decyduje się otworzyć skrzynię. [Kajetan](#g_kajetan) ubezpiecza ją z mieczem nad wiekiem. Wieko odskakuje, ukazując spętanego chrabąszcza o dziwnych kolorach. Ze skrzyni natychmiast wydobywa się woń rdzy i niszczejącego metalu.
    - Wygląda na to, że to stworzenie jest odpowiedzialne za "epidemię" ogarniającą rudy w [Mahakamie](#l_mahakam). Możliwe, że krasnoludy wyłapały kilka osobników i postanowiły wywieźć je jak najdalej od gór. Być może nawet sprzedać lub powierzyć komuś do skonstruowania trutki na te owady?
    - Debatujemy co zrobić ze stworzeniami w skrzyniach. Wypuszczenie ich mogłoby zaszkodzić okolicy, ale [Finarrin](#p_druid_finarrin) jest przeciwny zostawieniu ich spętanych na pewną śmierć głodową. Ostatecznie decydujemy się zostawić skrzynie jak je zastaliśmy i zapomnieć o sprawie, przynajmniej na czas pościgu za [formorianem](#p_formorian).
2. Ostateczne starcie
    - Słońce zaczyna się chylić ku zachodowi kiedy dopadamy drzewo. Widok jest ponury i budzi niedobre skojarzenia: drzewo wspięło się na szczyt lekkiego wzniesienia - jego gałęzie, powykręcane, przypominają makabryczne ramiona wyciągnięte ku niebu. Nad drzewem kłębi się stado czarnych ptaków, zupełnie jak wtedy nad menhirem w [Carreras](#l_carreras).
    - Nie czekając, aż [Formorian](#p_formorian) się obudzi, pokonujemy drogę na górę i przyskakujemy, tnąc, drapiąc i smagając konar ogniem.
    - [Kajetan](#g_kajetan) odpala papierosa i używa jego żaru aby przyzwać djinny ognia - małe istotki, które - teraz wyzwolone z ich pierwotnego planu egzystencji - wyżywają się na drzewie.
    - Jesteśmy już mocno pokiereszowani, kiedy [Ivar](#p_ivar) zadaje ostateczny cios swoim nowym orężem, spopielając drzewo. Po [formorianie](#p_formorian) zostaje jedynie kryształ, w którym nadal pełga światło.
    - Strat w ludziach/elfach/mieszańcach na szczęście brak. [Skovik](#p_skovik) poświęcił swoją glewnię, która - jako niemagiczna broń - nie wytrzymała próby ognia. [Ilana](#g_ilana) postawiła na nogi tracącego przytomność [Ivara](#p_ivar), poświecając przy tym sporą część swojej siły witalnej. Najlepiej z całego towarzystwa wygląda [Kajetan](#g_kajetan) - mądrze trzymając się na dystans, zdołał uniknąć większości z ataków drzewa.
3. Chwała bohaterom
    - Rozbijamy obóz z dala od wzgórza. Nadal nie do końca pojmując, co się właśnie stało, próbujemy ustalić dalszy plan działania. W końcu mamy kryształ, drzewo już go nigdzie nie zabierze.
    - [Kajetan](#g_kajetan) odkorkowuje kilka z całego naręcza zdobycznych butelek bimbru z [Mayeny](#l_mayena). Do oblewania zwycięstwa przyłącza się nawet [Ilana](#g_ilana), stroniąca do tej pory od alkoholu.