### Sesja 57
1. Karczma, po zamachu
    - Korzystając z sytuacji już po walce, [Ilana](#g_ilana) chowa do kieszeni jeden ze srebrnych widelców, które podano do obiadu.
    - [Florian](#p_florian_z_vicovaro) przywołuje straż aby zabrali pojmanego. Mag, spytany przez [Ilanę](#g_ilana) wprost czy to była prowokacja z jego strony, nie zaprzecza, a pyta jedynie czy druidka zna grę w szachy.
    - Schodzimy na dół, gdzie w ciemnym zaułku ktoś czeka na maga ćmiąc papierosa. Zakapturzonym jegomościem okazuje się być krasnolud, który przyprowadził na "smyczy" obitego i skrępowanego [lorda De Pons](#p_de_pons), nowego herszta bandziorów z Towarzystwa.
    - Z rozkazu [Floriana](#p_florian_z_vicovaro) [szlachcic](#p_de_pons) także zostaje zabrany przez strażników. [Anahid](#p_florian_z_vicovaro) przepowiada mu jego wyrok informując, że najpewniej zawiśnie za swoje machlojki. Krasnolud za to otrzymuje obietnicę wynagrodzenia za prawdziwie "obywatelską" postawę. 
    - Nieludź ani na chwilę nie zdejmuje odsłania twarzy. Załatwiwszy sprawę z magiem udaje się w sobie jedynie znanym kierunku. Karzeł ma na plecach bardzo ciężką kuszę o bełtach grubych na dwa palce. Bełty te wyglądają znajomo - zdaje się, widzieliśmy je już raz podczas ucieczki z pożaru w [Brugge](#l_m_brugge), wystrzelone wprost pod nasze stopy.
    - Znajdujemy kapciuch krasnoluda, który ten zdaje się upuścił. Na skórzanym woreczku widnieje dziwny symbol: dwie skrzyżowane bronie - duży kuchenny tasak i coś w rodzaju końcówki gizarmy, nadziaka czy bosaka o zakrzywionym ostrzu. [Kajetan](#g_kajetan) kojarzy drugie narzędzie z żeglarzami.
    - Na odchodnym [mag](#p_florian_z_vicovaro) pyta czy na pewno nie chcemy wziąć udziału w polowaniu - którekolwiek ma na myśli - ale stanowczo odmawiamy. Rozstajemy się w pokojowej atmosferze, a [Florian](#p_florian_z_vicovaro) obiecuje dowiedzieć się jakiej substancji użyto do pozbawienia nas przytomności.
    - Udajemy się na nocleg do [Ostoji](#l_ostoja). Dla pewności [Kajetan](#g_kajetan) wyczarowuje w pokoju kopułę aby nikt nie zakłócił nam odpoczynku.
2. Z wizytą w bibliotece
    - Przy śniadaniu [drudika](#g_ilana) stwierdza, że, gwoli jak najlepszego wykorzystania wizyty w mieście, powinniśmy poszukać informacji na temat słów zdradzonych jej przez [Eithne](#p_eithne)
    - Odwiedzamy bibliotekę w drodze po odbiór zamówienia [Kajetana](#g_kajetan). [Elf](#g_kajetan) wpada na pomysł, by kupić dla bibliotekarki coś słodkiego. A nuż kobieta spojrzy na nas łaskawszym okiem i będzie bardziej skłonna pomóc w odnajdywaniu informacji, na których nam zależy.
    - [Bibliotekarka](#l_biblioteka) zapamiętała [Kajetana](#g_kajetan) i wypytuje o jego nowe dzieła - podczas poprzedniej wizyty przedstawił się jako pisarz albo poeta. Zaprasza także do lokalnego towarzystwa literatów, robiąc przy tym maślane oczy. Z opresji ratuje elfa [Ilana](#g_ilana) tłumacząc, że narzeczona "poety" tęskni za nim i spieszno nam w dalszą drogę.
    - Znajdujemy informacje o tym, że jakieś 40 lat temu doszło do brutalnych, niewyjaśnionych mordów we wsiach leżących u stóp Góry Cremora. Nikt nie przeżył. Wsie te należały do [Cidaris](#l_cidaris) i tam też należy szukać dalszych informacji.
    - Na temat Dussard (cokolwiek to słowo znaczy) nie znajdujemy ani jednej wzmianki.
3. Na pohybel wrednym karłom
    - Z biblioteki zachodzimy do stolarza. Dopiero teraz zauważamy wiszący nad drzwiami szyld "Mistrz Bastien".
    - Na nasz widok stolarz wydaje się lekko panikować. Mężczyzna ma obandażowane palce, ale upiera się, że to "wypadek przy pracy". Ktoś go nachodził w związku z naszym zleceniem. W końcu poniekąd siłą, poniekąd domysłem udaje nam się ustalić, że najprawdopodobniej były to niziołki z konkurencji.
    - Maszynka jest wykonana nad podziw solidnie. Rzemieślnik z wyraźną obawą informuje nas o nowej cenie, w którą wliczone są nadprogramowe "koszta" za robociznę, tj. 15GP. [Kajetan](#g_kajetan) dorzuca kolejne 5GP, leczy jego ręce i wychodzi rozwścieczony do czerwoności, pomstując pod nosem na wredne kurduple.
    - [Ilana](#g_ilana) otrzymuje wiadomość od [Finarrina](#p_druid_finarrin). [Sołtys Niemój](#p_niemoj) donosi, że w [Verden](#l_verden) pojawił się ktoś, kto twierdzi, że potrafi wyleczyć zarazę - czyżby [Lars](#p_lars)?. Przyczyniło się to do zdecydowanej poprawy nastrojów w mieście.
    - [Kajetan](#g_kajetan), poirytowany sytuacją z stolarzem nie na żarty, kleci naprędce list do [magistra Floriana](#p_florian_z_vicovaro). Idziemy do [Łba Dzika](#l_glowa_dzika), gdzie zatrzymał się [Gaetan](#p_gaetan), z zamiarem poproszenia go o doręczenie wiadomości do rąk własnych maga.
    - Niestety [wiedźmina](#p_gaetan) nie ma na miejscu, ale za 1GP dostajemy informację gdzie możemy go znaleźć. Udajemy się więc do wskazanego nam przez karczmarkę sklepu z bronią - [Słońca Jarugi](#l_slonce_jarugi).
    - Zastajemy wiedźmina trenującego na zapleczu z zaporowo drogim magicznym mieczem, któremu przyglądaliśmy się podczas naszej ostatniej wizyty.
    - Elf przekazuje [Gaetanowi](#p_gaetan) list do czarodzieja, w którym wyjawia lokalizację niziołczej speluny Towarzystwa (Redańskich agentów?) w odwecie za krzywdy nam (i nie tylko nam) wyrządzone.
    - Dowiadujemy się, że [wiedźmin](#p_gaetan) planuje zakup magicznego miecza za honorarium wypłacone po polowaniu. Mówi, że to wiedźmińskie ostrze ze szkoły [gryfa](#b_gryf).
4. Nostalgiczne krasnoludy
    - W drodze do bramy [Ilana](#g_ilana) zauważa, że śledzą nas krasnoludy. Na jednej z uliczek, z balkonu zaczepia nas znajomy krasnolud z poprzedniego wieczora i prosi o zwrot kapciucha.
    - Krasnolud wyjawia, że [Vicocaro](#p_florian_z_vicovaro) to już drugi czarodziej, z którym współpraca krzyżuje nasze drogi.
    - [Ilana](#g_ilana) wpada na pomysł aby spróbować tanio kupić konie, coby nieco przyspieszyć naszą podróż. Niestety, stawki w mieście są zaporowe, więc [Brugge](#l_m_brugge) opuszczamy na nogach.
5. Do [Mariboru](#l_maribor), przez [Mayenę](#l_mayena)
    - Na granicy wzmożono kontrolę. Kierując się w stronę [Mayeny](#l_mayena) dostrzegamy szary dym unoszący się nad ruinami miasta.
    - W samej [Mayenie](#l_mayena) stacjonują zbrojni w kolorach [Redanii](#l_redania) z 3 podległymi jej królestwami: [Temerii](#l_temeria), [Sodden](#l_sodden) oraz [Ellander](#l_ellander). Zbrojni stawiają nowy fort.
    - Zostajemy zauważeni i, oczywiście, oskarżeni o szpiegostwo. Wojskowi prowadzą nas do namiotu dowódcy, którym okazuje się być [Igna](#p_igna). W forcie razem z wojskiem przebywa też gnomka [Lukrecja](#p_lukrecja_schattenwort).
    - Od [Igny](#p_igna) dowiadujemy się, że [Lord Myrton](#p_lord_myrton) zasiadł na tronie księstwa [Ellander](#l_ellander), po tym jak udało mu się udaremnić plany kultystów co do poświęcenia dużej grupy nieludzi w ofierze ku czci [Lwiogłowego Pająka](#r_lwioglowy_pajak).
    - Kultystom przewodził [młody kapłan, Undyr](#p_mlody_kaplan). Chciał użyć jadu [zeulga](#b_zeulg) do pozbawienia przytomności sporej liczby gości [Różyczki](#l_rozyczka) aby następnie poświęcić ich w jakimś rytuale. [Myrton](#p_lord_myrton) zdaje się przewidział jego plany, choć brzmi to zaskakująco i nie do końca wiarygodnie.
    - [Różyczka](#l_rozyczka) kwitnie, lokal nawet zmienił nazwę, ale ogólnie dobrze dzieje się zarówno właścicielom jak i klienteli.
    - [Viggo](#p_viggo_regner) dalej zasiada w radzie, ale przeprowadził się do lepszej, bardziej renomowanej dzielnicy miasta. Stan jego żony w dalszym ciągu się nie poprawił. Mag przekazał swój warsztat swojej uczennicy, [Lukrecji](#p_lukrecja_schattenwort).
    - [Kaspara](#p_kaspar) nie ma już w [Mariborze](#l_maribor). Nie mogąc się na nas doczekać wyjechał do [Wyzimy](#l_wyzima) bardzo niezadowolony z efektów naszej pracy. O zapłacie możemy najpewniej zapomnieć...
    - Knajpa [W Pół Drogi](#l_pol_drogi) rozkwita. Postawiono kilka nowych budynków, w głównej mierze za pieniądze pochodzące z żołdu bawiących tam licznie wojaków.
    - [Igna](#p_igna) obiecuje nas puścić wolno w zamian za jakąś użyteczną informację zza murów [Brugge](#l_m_brugge). Informujemy o kontrolach i lewych glejtach, które łatwo zakupić.
    - [Lukrecja](#p_lukrecja_schattenwort) robi odpis naszych glejtów. Na pożegnanie [Igna](#p_igna) dzieli się z nami hasłem, za które we [W Pół Drogi](#l_pol_drogi) dostaniemy darmową kolejkę.
6. [W Pół Drogi](#l_pol_drogi) do [Mariboru](#l_maribor)
    - Wieczorem docieramy do znanego nam już zajazdu. Przybytek najpierw słychać, potem czuć, a na samym końcu widać. Przed karczmą stoi coś, czego wcześniej tu nie widzieliśmy - wóz z szyldem Obwoźny Zamtuz [Madame Karoll](#p_karoll).
    - Zatrzymujemy się w karczmie na noc. [Ilana](#g_ilana) prosi [elfa](#g_kajetan) aby wysłał do [Enid](#p_enid) wiadomość o [Madame Karoll](#p_karoll), nie tłumacząc przy tym zbyt szczegółowo powodów.
    - Niczego nieświadomy [Kajetan](#g_kajetan) wysyła zapytanie. Starsza [druidka](#p_enid) wpada w rządzę zemsty i naciska aby podać jej dokładną lokację kobiety. Co więcej, [Enid](#p_enid) wymusza na [Finarrinie](#p_druid_finarrin) aby ten podrzucił ją do [W Pół Drogi](#l_pol_drogi). Prosimy jednak, aby zjawili się tu jeśli łaska nazajutrz, po naszym odjeździe i żeby lepiej nie przenosili się do [Mayeny](#l_mayena), wprost pod nogi [Igny](#p_igna).
    - [Kajetan](#g_kajetan), do którego dopiero teraz dociera o co poprosiła go młoda druidka, chętnie korzysta z darmowej kolejki by uspokoić nerwy. W karczmie jest bardzo tłoczno, towarzystwo niezbyt ciekawe a wielce przyjazne. [Mag](#g_kajetan) stwierdza że lepiej zrobi mu świeże powietrze, na odchodnym bardzo chłodno dziękując za usługi kurtyzanom szukającym klientów. Szuka drabiny aby wspiąć się na dach jednego z budynków.
    - [Ilana](#g_ilana) zauważa, że wśród pracującej tu obsługi jest kilka znajomych twarzy - niedoszłych rabusiów-robotników, którzy uciekali przed nimi w las aż się kurzyło.
    - Zdobywszy drabinę wspinamy się na dach i obserwujemy gwiazdy snując przy tym dalsze plany. Z rozważań wyrywa nas bójka wojaków, którą pacyfikuje przybyły na czele konnego patrolu [Kasimir](#g_kasimir).
    - Nad naszymi głowami przelatuje spora sowa, a po chwili do umysłu [Kajetana](#g_kajetan) dociera wiadomość od [Floriana](#p_florian_z_vicovaro). Mag dowiedział się, że trucizna, której na nas użyto w [Łbie Dzika](#l_glowa_dzika) to ekstrakt z jadu [zeulga](#b_zeulg).
    - Z dachu widzimy, że kilka kurtyzan zrobiło sobie przerwę i ćmią papierosa przed karczmą. Chwilę beztroski przerywa siwa elfka, najwyraźniej ich pracodawczyni, przywołując je do porządku razami rzemienia wymierzonymi jednej z dziewczyn.
    - Elfka ma dosyć niesympatyczną, wręcz lodowatą prezencję o zimnym, nienawistnym spojrzeniu. [Ilana](#g_ilana) ma przeczucie, że to sama [Madame Karoll](#p_karoll). Zauważa też wiewiórczy ogon wiszący u jej pasa.
    - Na noc karczma pustoszeje. Znajdujemy sobie kąt w wielkiej izbie i udajemy się na spoczynek. Rankiem budzą nas podniesione głosy dochodzące z podwórka.