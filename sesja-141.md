<!-- prettier-ignore -->
### Sesja 141
##### [Sesja 140](#sesja-140) [Sesja 142](#sesja-142)
1. Czekając na Brasa
  - W noc Velen Ilana próbuje odwiedzić w snach Kruczą Matkę. Budzi się w jakiejś podziemnej norze pod drzewem. Gdy z niej wychodzi, trafia na wzgórze. Widzi rozgwieżdżone niebo, a pod nim morze ognisk w ciemnościach. Przy najbliższym, pod rozłożystym dębem, trzy niewidzące kobiety przędą gobelin z jej włosów, ciągnący się aż do odległych obozowisk, w których półprzezroczyste postaci zdają się doplatać swoje wątki. Raszple, zapytane, nie przedstawiają się, a indagowane o Kruczą Matkę, wskazują na drzewo. Gdy {dziewczyna}Ilana kieruje się ku niemu, słyszy niemiły śmiech, po którym Trójca mówi jej, że swoje bóstwo musi odnaleźć na jawie. Dalej męczone, przyznają, że mówią o gaju Gedyneith. Smucą też coś o ciężkim wyborze z dużymi konsekwencjami, który przyjdzie jej podjąć i o wielkim brzemieniu, które na sobie nosi. Na gobelinie Ilana dostrzega postać Skovika z toporem i mieczem oraz to, że płótno rozdwaja się w tym miejscu.
  - Nad ranem, po śniadaniu Kajetan rozsiada się na ławeczce w sadzie i kontaktuje się z Brasem, chcąc ustalić, kiedy ten się zjawi. {Mag}Bras jest poirytowany, ale zdaje się nie na elfa i jego pytanie. Mówi, że ma jeszcze coś do załatwienia w Kaedwen i za dzień-dwa stawi się po nas w Ellander.
  - Ilana przysiada się do niego i opowiada:
    - o spotkaniu z bardką i jej ryżą, urokliwą asystentką w Gors Velen; {elf}Kajetan wydaje się zupełnie niezainteresowany
    - o starciu Roeggnera Czarnego z okrętem rodu An Craite w okolicach Smoczych Kłów - rafy z charakterystycznymi fragmentami wystającymi nad morze w czasie odpływu
    - prosi o relację z wypadku na Thanedd, tym razem już na spokojnie, bez emocji i "dobrych rad""
  - Gdy tak rozmawiamy, do Świątyni kolejno przybywa dwóch kurierów. Pierwszy przynosi prośbę Vigga o wizytę domową u niesamowicie słabej i nie całkiem przytomnej małżonki. W drogę czym prędzej wyrusza Matka Iola z kilkoma akolitkami. Ilana chce złożyć {alchemikowi}Viggo grzecznościową wizytę. Apatyczny {czarodziej}Kajetan stwierdza, że {dziewczyna}Ilana może wyruszyć sama, jednak po namyśle i ona rezygnuje. Miast tego każde z nas wysyła list z wyrazami zdrowia i ofertą pomocy, Kajetan - magiczny, a Ilana - poprzez Matkę Przełożoną.
  - Drugim posłańcem jest nikt inny jak Zyvik, wołający pomocy dla jego karawany z rannymi. Ponoć szli od Flotsam, gdy zaatakował ich podjazd ludzi z Crinfrid i Żoliborza.
  - Niemal przemocą wyciągamy z Zyvika, jak rzeczywiście ma się sytuacja pochodu. Niechętnie przyznaje, że potrzebują nie tylko kapłanek, ale i kogoś, kto odeprze nieprzyjaciela.
  - Ilana jak zwykle gotowa jest pomóc każdemu w potrzebie, a i Kajetan, choć niechętnie, poczuwa się w obowiązku, po tym jak naszedł Kaedweńczyka prosząc o pomoc kapłankom. Bierzemy ze sobą Kristoffa i ruszamy.
2. Na odsiecz
  - Ilana zamienia się w rumaka, by wziąć na grzbiet Kristoffa, który notabene nigdy nie jeździł wierzchem. Kajetan, po eksperymentach z zamianą w żółwia, również zamienia się w rumaka, niosąc żelaznodupego Zyvika na powrót do osaczonego wozu.
  - Całą czwórką docieramy wkrótce do miejsca zasadzki. Niezmordowany kaedweński łucznik, władający ogniem druid, rozwścieczony niedźwiedź i mag w nader kwaśnym humorze szybko zmuszają napastników do kapitulacji. Cześć z nich to najemnicy, słynni Rębacze z Crinfrid, oraz grupa żołnierzy Zwolta, których większość poległa w utarczce - rozszarpani przez niedźwiedzia, położeni strzałami Zyvika lub zmienieni w kupkę popiołu przez Kajetana. Ostatni pozostały przy życiu, ściągnięty przez Ilanę z drzewa, zażywa jakąś truciznę i dołącza do swych stygnących kolegów.
  - Pomiędzy ludźmi Zyvika a Rębaczami prawie natychmiast wywiązuje się współpraca, jak gdyby kapitulacja tego typu nie była niczym nietypowym. {Elf}Kajetan żąda od najemników wysokiej opłaty za fatygowanie maga, którą ci, bez marudzenia i w gotówce wypłacają na miejscu.
  - Dzięki sprawnej akcji straty w ludziach są szczęśliwie niewielkie. Druidzi łatają na miejscu, kogo tylko mogą, by tylko dotrwali do kapłanek. Kristoff zdaje się mocno przeżywać przejażdżkę zafundowaną mu przez Ilanę, która kwituje zażalenia mało zawoalowanym komentarzem o ujeżdżaniu sprzed paru nocy.
  - Zyvik żąda od Rębaczy, by w ramach zadośćuczynienia pomogli odeskortować rannych do świątyni. Ruszamy w drogę, ale ciemni się już i chcąc nie chcąc jesteśmy zmuszeni stanąć na noc na obóz.
  - Okazuje się, że gorzałka przy wspólnym ognisku łagodzi wszelkie obyczaje. Poznajemy nieco bliżej Rębaczy. Jest ich czwórka: Boholt - najstarszy, ale wciąż krzepki i postawny, zdaje się głowa interesu; Ździeblarz, Niszczuka oraz najmłodszy, mianujący się Kajetanem z Cleves, a przez resztę Rębaczy wołany "Młody". Zdaje się, że to miano będzie mu służyło, póty nie dołączy do nich kolejny świeżak.
  - O ile Kajetan aka Młody prawie poszczał się ze strachu w starciu z niedźwiedziem-Ilaną, tak Boholt sprawia wrażenie, jakby taka sztuczka była mu dobrze znana. Podczas postoju Ilana zagaja go o to:
    - jeszcze przed najazdem Czarnych na Cintrę, polowali w tamtej okolicy na potwora, chyba widłogona
    - przyłączył się do nich wyspiarz chętny na polowanie; w walce zmieniał się w niedźwiedzia
    - rębacz nie umie przypomnieć sobie jego dokładnego miana: Atis, Ares, a może i Artis
3. Sąd Magów
  - Nazajutrz koło południa docieramy do świątyni. Kapłanki wychodzą nam naprzeciw i pomagają oddelegować poszkodowanych do lazaretu.
  - Niebawem zjawia się ubrany na wojskową modłę Bras, któremu, co ciekawe, Zyvik salutuje, tytułując kapitanem i zdaje raport ze swoich poczynań. Okazuje się, że {czarodziej}Bras służy Katarinie i Ortestowi jako generał i strateg.
  - Bras chce wiedzieć co takiego stało się w Gors Velen, że ściąga się go na Thanedd na przeddzień decydującej, walnej bitwy. Kajetan bez wdawania się w szczegóły pokrótce streszcza swoją nieprzygodę.
  - Przenosimy się do Gors Velen. Ze wzgórza widzimy spory tłum w okolicy Małego Mahakamu. Dowiadujemy się, że Molnar Giancardi, właściciel banku, został pierwszym krasnoludem w radzie miejskiej (co budzi kontrowersje wśród ludzkich ksenofobów), a ponadto otwiera nową karczmę "Pod Rudym Jaszczurem".
  - Wokół nadgryzionej Aretuzy stoją już rusztowania. Czyżby tym razem leciwa budowla miała zostać połatana konwencjonalnie?
  - Kristoff nie chce towarzyszyć nam na Thanned. Miast tego zamiarowuje sprawdzić nowootwartą karczmę krasnoluda.
  - Okazuje się, że jeden z uszkodzonych przez Kajetana pokojów należał do Brasa - czarodziej odnajduje swój dziennik w przedmiotach, które udało się {elfowi}Kajetan zabrać ze sobą z pustyni. Zdaje się być przy tym lekko zawstydzony.
  - Drugą poszkodowaną jest Myra, do której należy reszta rzeczy, które Kajetan spakował do skrzyni. Elf chce odszukać czarodziejkę i oddać jej dobytek, ale zostaje poinformowany, że ta pracuje akurat nad czymś pilnie z Mardinem i Tizjaną, więc zostawia jej tylko dyskretną, magiczną notkę z prośbą o spotkanie.
  - Tymczasem udajemy się do biblioteki. Po drodze wpada na nas Dorregaray i zapytany relacjonuje jak poszedł rytuał w Ysgith. Wspomina, że zaraz po jego odprawieniu, gdy na powrót stabilizowali punkt Mocy, napatoczyli się na nich Nilfgaardczycy. Magowie musieli brać nogi za pas, ale Keira zdaje się być stabilna i powoli dochodzi do siebie.
  - Zostajemy poinformowani, że Kapituła zbierze się o zmierzchu, by sądzić w sprawie Kajetana. Dorregaray zagaja elfa, czym tak bardzo zaszedł Carduinowi za skórę, że ten się tak na niego zacietrzewił, dając tym samym do zrozumienia, że mag może mieć do niego jakieś osobiste animozje.
  - Ilana wykorzystuje okazję, by spytać Dorregaraya o znaczenie swojej rangi w szeregach Kapituły i możliwość zabrania głosu na rozprawie. Dowiaduje się, że jej ranga oznacza honorowego gościa, a głosu w sprawie Kajetana może udzielić jej którykolwiek z magów uczestniczących w zebraniu - nawet sam oskarżony.
  - W bibliotece łatwo udaje się odnaleźć annały odnotowujące debaty Rady Kapituły:
    - za przykrą sytuację z Kaer Seren ukarano Stregobora i Istredda:
      - Stregobor miał zostać nadwornym magiem w Kovirze na pięć lat i uiścić karę 25 tysięcy sztuk złota. Okazuje się, że część kary wypłacił Zavist, przymuszając {mistrza iluzji}Stregobor do wyprawy do Aedd Gynvael, miejsca, którego ten unika jak ognia - rządzi tam jedna z dam, które próbował wybić do nogi powołując się na przekleństwo Czarnego Słońca
       - Istredd został zobowiązany do spłaty takiej samej kwoty, oraz "na ochotnika" wysłany do pomocy krasnoludom z sytuacją w Mahakamie (dziwna budowla w jednej z odkrytych jaskiń)
       - władyka Koviru i Poviss zamierza udostępnić z powrotem Kaer Seren Kapitule, gdy tylko ta ureguluje koszta wyrządzonych szkód
     - za wpuszczenie na wyspę Kaspara odpowiedzialność wzięła na siebie cała Wysoka Rada; nikt nie poniósł żadnych realnych konsekwencji; postanowiono, że był to ostatni zjazd, na który zaproszono gości spoza organizacji
  - Myra odnajduje Kajetana jako pierwsza. Na pozór wściekła, cieszy się, że elf jest cały i zdrów. Szkoda jej tylko sukni i prywatnych bibelotów.
  - O zmierzchu dzwony obwieszczają również początek zebrania w sprawie wybryku Kajetana. W tym celu udajemy się na wyższe z pięter Aretuzy, gdzie zwykle obradują magowie. Po drodze rozmawiamy, a raczej kłócimy się o kwestię wyprawy na Skellige - tym razem to Ilanie obrywa się za opieszałość i zostaje poczęstowana przez maga zarzutem jakoby uciekała od własnego szczęścia miast je gonić.
  - Sąd magów przypomina każde inne spotkanie. Na początek Carduin złożył oskarżenie, sugerując że działania Kajetana mogły być umyślne i potencjalnie zaplanowane przez Filavandrela, a winnego należy wykluczyć z Kapituły. Dalej wypytano Kajetana, poszkodowanych Myrę i Brasa, oraz Ilanę, która maluje Kajetana jako niekompetentnego choleryka, ale na pewno nie kogoś, kto szkodzi wedle jakiegokolwiek planu
  - {Druidka}Ilana posuwa się dalej i rzuca oskarżenie o wykroczenie poza swoje kompetencje Carduina, który, odmawiając wydania broszy, efektywnie utrudniał oskarżonemu stawienie się na rozprawę. Na tę zuchwałość kompanki Kajetan reaguje atakiem paniki i furii jednocześnie - czuje, że miast poprawić, pogarsza - o ile to jeszcze możliwe - jego obraz w oczach Carduina.
  - Po przydługiej naradzie, Wysoka Rada nałożyła na Kajetana karę wysokości 10 tysięcy sztuk złota, oraz zredukowała jego rangę w organizacji. Carduin, co dostrzec mogli nawet mało spostrzegawczy, nie był zadowolony, uważając, że kara jest niedostateczna.
  - Do spotkania, właściwie pod jego koniec, dołącza wciąż słaba, jednak prawie samodzielna i żywa Keira, prowadzona pod rękę przez Lamberta. Informuje, że w geście wdzięczności za pomoc naszej dwójki w przywróceniu jej zdrowia, pokryje grzywnę elfa, oraz że rezygnuje ze swojej pozycji w Wysokiej Radzie, nie chcąc narażać się na kolejne incydenty i wypadki. Na swoje miejsce wysuwa kandydaturę Mozaik.
  - Dowiadujemy się przy okazji, że Mozaik i Lars zostają awansowani o jedną rangę za pracę na rzecz organizacji, której ostatnim owocem jest poprawa stanu Keiry. Oficjalna uroczystość odbędzie się za dwa dni.
  - Na zamknięcie obrad Bras opowiada o sytuacji w Kaedwen: Zwolt będzie bronił Twierdzy Olvina. Wygląda na to że jej oblężenie przez Katarinę i Ortesta będzie decydującym starciem tej wojny domowej.

##### [Sesja 140](#sesja-140) [Sesja 142](#sesja-142)
