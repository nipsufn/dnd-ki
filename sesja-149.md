### Sesja 149
##### [Sesja 148](#sesja-148) [Sesja 150](#sesja-150)
1. Rybkę na haczyk
    - Kajetan szyje do ryboludzi czarami chroniąc się częściowo za drzwiami domku. Ilana, poirytowana całą sytuacją, usiłuje jeszcze pertraktować. Po wymianie kilku krwawych "uprzejmości" udaje nam się dojść to porozumienia - stwory z Ys zabierają zwłoki żeby uzupełnić spiżarkę. Na wyspie szukają syreny, którą nazywają wiedźmą i chcą pojmać i/lub zabić. Ponoć to ona zamurowała wejście do jaskini, w której się przed nimi ukryła.
    - Kajetan stanowczo nalega na pozostawienie zwłok w spokoju, w zamian my pomożemy im dostać się do tej całej syreny. Co ciekawe, tylko jeden z nich wygląda na "rozumnego", zdolnego do komunikacji poprzez jedne ze zwłok. Reszta przypomina bardziej żarłoczne bestie na uwięzi, targane pierwotnymi instynktami. 
    - Idziemy poszukać innego zejścia do jaskini, bacznie obserwowani przez ryboludzi.
    - W kuchni w strażnicy znajdujemy mieszek z pokaźną sumą (90GP) jak na strażniczą kiesę, liścikiem i dwoma podejrzanymi zawiniątkami. W liście stoi:

        > Następny transport towaru przy zaopatrzeniu

    - W samej latarni znajdujemy kolejny zwitek, a w jednej z beczek - trupa ostatniego z załogi, nieszczęśnika z uszami zatkanymi woskiem, oraz zejście do piwnicy.
    - Schodzimy do podziemi. Natykamy się na kufer z symbolem Thanedd. Bacząc na nasze towarzystwo nie przeszukujemy skrzynki... na razie. Na ścianie znajdujemy iluzję maskującą przejście. Za nią wisiało lustro - źródło iluzji, które strzaskało się pod wpływem zaklęcia rozpraszającego.
    - Podążamy w głąb tunelu, za nami wytrwale kroczą ryboludzie. Dochodzimy do otwartej jaskini i trafiamy na kolejną litą ścianę. Syrena odcięła się i z tej strony. Pod naciskiem Ilany zostawiamy nieszczególnie zadowolonych myśliwych życząc im powodzenia w polowaniu i wracamy na powierzchnię.
    - {Druidka}Ilana już sam na sam tłumaczy Kajetanowi swoją odmianę serca. Ma przeczucie, że wydawanie syreny tym paskudom to zły pomysł. Zamiast tego z pomocą żółwia morskiego wysyła wiadomość do innych syren, informując o ich siostrze w opałach.
    - W tym samym czasie Kajetan otrzymuje porwaną wiadomość od Dorregaraya, więc składa mu "wizytę". Mag ślęczy nad mapami. Okazuje się, że syrena, która zaszyła się pod wyspą to księżniczka Bremervoord lub coś w tym guście. Dorregaray decyduje się osobiście odwiedzić Mosberg i pomóc nam w wyratowaniu nieszczęśniczki z opresji.
    - W trójkę zapuszczamy się w czeluście tunelu. Docieramy w samą porę, bo wściekłe bestie zdążyły się właśnie siłą przebić przez ścianę i przystępują do jatki.
    - Koniec końców udaje nam się rozprawić z Vodanoy, choć herszt napsuł nam sporo krwi i nerwów. Najgorzej ze wszystkich oberwał zdaje się {mag-ekolog}Dorregaray.
    - Z syren ostała się jedna, chyba najstarsza, broniąca Efryj - na oko 14-letniej dziewczynki, córki książęcej pary, syreny Shenaz i Aglovala z Bremenvoord.
    - Przenosimy się na ląd, do domku Kajetana, gdzie gościmy także pozostałych uczestników ambarasu. Starsza syrena jest wymęczona, trzyma się ostatkiem sił. Zostaje więc z miejsca odstawiona do stworzonej dla niej sypialni z basenem i ogromną muszlą morską.
    - Tymczasem rozmawiamy z Vegiem i Dorregarayem o tym, co się tu wydarzyło. Latarnik - amator fisstechu - ponoć testował nowy olej do latarni, stąd też wzięła się dziwaczna mgła.
    - Księżniczka ponoć wymknęła się z pałacu w poszukiwaniu innych syren. Dziewczyna ma nogi, ale nocą, w świetle księżyca zmieniają się one w rybi ogon. Na głębię wyruszyła szukając Morszczynki z opowieści rodziców. Na morzu zaatakowały ją Vodanoy i to właśnie syrenia czarownica, Szeja, ją uratowała.

##### [Sesja 148](#sesja-148) [Sesja 150](#sesja-150)