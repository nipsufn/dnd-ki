### Sesja 109
##### [Sesja 108](#sesja-108) [Sesja 110](#sesja-110)
1. Strażnicy 3 & 1
    - Zaskakuje nas strażnik 3 - wyliniały wilk ze skorpionim ogonem zakończonym okiem.
    - Pierwszy, oczywista, szarżuje na niego Lodbroke. W ferworze walki, osaczony mutant rujnuje jedną z kolumn i miota jej fragmentem w drużynę. Skrwawiony, {szalony berserk}Lodbroke, któremu nie udaje się uskoczyć na czas, zostaje przezeń wgnieciony w posadzkę. 
    - Myślimy, że już po Lodbrokeu, kiedy spod kamienia wyłaniają się pokryte blond futrem ogromne łapska niedźwiedzia-albinosa. Wygląda na to, że {vildkaarl}Lodbroke jednak ma się dobrze i teraz wkurzył się nie na żarty.
     - Kajetan, pamiętając podobne rzeźby z Craag An, usiłuje zbudzić je Starszą Mową i wezwać nam na pomoc w walce. Bez skutku. Przypada więc do podłogi i używając magii zamyka potwora po pas w kamieniu posadzki.
    - Skupieni na ubiciu monstrum, słyszymy skrzypnięcie kamiennych drzwi. Do walki wkrótce dołącza niedźwiedziowaty strażnik 1.
    - Udaje nam się pokonać potwory łatwiej niż się spodziewaliśmy - pomoc wyspiarzy, których zabraliśmy ze sobą jest nieoceniona.
    - Ilana zabiera na dowód/pamiątkę końcówkę ogona wilka.
    - Lodbroke, walczący z imieniem Svalbloda na ustach, urządza mały rytuał z udziałem krwi i serca ubitych maszkar - posoką maże sobie wojenne barwy na twarzy, po czym (bez)ceremonialnie zjada serce jednego z potworów.
    - Decydujemy się na krótki odpoczynek, by odzyskać siły. W tym celu wracamy do laboratorium [(8)](#sesja-109#mapa).
    - Po powrocie do swojej ludzkiej formy, dotąd wyraźne rany Lodbrokea zdają się być lekko zaleczone (przypadłość vildkaarlów?).
    - W czasie odpoczynku Kajetan myszkuje po pokoju i znajduje kolejne zawalone przejście, za którym widać prześwit do jakiegoś pomieszczenia.
    - W tym czasie Ilana poprzez medytację próbuje skontaktować się z Zangenisem. W transie jej świadomość trafia do ciemnego labiryntu. Coś ją obserwuje z ciemności, ale maga ani śladu.
2. Wycieczka krajoznawcza
    - Przechodząc przez pobojowisko [(12)](#sesja-109#mapa) i identyczną galerę po drugiej stronie placu boju (14), odnajdujemy kilka pomieszczeń wciąż zapieczętowanych przez Aen Drisichean [(13, 15, 17)](#sesja-109#mapa).
    - Wstępu do 3 pokojów bronią masywne, bogato zdobione drzwi ze znajomymi symbolami. Gdyby nie obecność Ivara i wiedza zdobyta w Craag An, nie udało by się nam żadnych z nich otworzyć.
    - W pomieszczeniu za drugą galerą [(15)](#sesja-109#mapa) natykamy się na zbrojownię identyczną jak w Craag An i cztery rzeźby pierwszych Rycerzy Galawaina. Tam udaje nam się zamienić ceramiczne żetony, które nosił ze sobą Kajetan na kilka magicznych fantów:
        - od Rel'riona Sprawiedliwego: miecz o dwóch ostrzach
        - od Caemiris Artystki: okuty skórzany kołczan, w nim 4 strzały na wzór żywiołów
        - od Corneirosa Niosącego Światło: magiczna księga
    - Idziemy w miejsce, z którego wyszedł strażnik 1. Przez korytarz [(17)](#sesja-109#mapa), na którego końcu stoją dwa posągi rycerzy ze skrzyżowaną bronią, przez otwarte drzwi przechodzimy do eksponatorium [(18)](#sesja-109#mapa) - leże strażnika 1 oraz wystawę martwych stworzeń:
        - szkielet jednorożca z Ysgyth
        - czaszka wrana, część szczęki rekonstruowana drutem, z wykopalisk w Loc Muinne
        - czaszka smoka lub wiwerny z Kwarcowej Góry
        - głowa mantikory z Cintry
    - Walają się tu rozmaite szczątki, głównie ludzkie kończyny (brakuje korpusów). Miejsce jest zrujnowane, mimo to szklane gabloty z eksponatami są nienaruszone (magia?).
    - Z eksponatorium [(18)](#sesja-109#mapa) wychodzą dwa kręte korytarze. Oba prowadzą - bezpośrednio i pośrednio - do kolejnego pomieszczenia [(21)](#sesja-109#mapa). Ilana czuje obecność strażnika 0 tuż za ścianą. 
    - Znajdujemy przedsionek [(21)](#sesja-109#mapa) - pomieszczenie, do którego dawniej dało się przejść bezpośrednio od wejścia [(1)](#sesja-109#mapa) przez zawalony obecnie łuk.
    - Przedsionek [(21)](#sesja-109#mapa) to miejsce krwawej jatki. Ściany, sufit i podłogę znaczą stare, dawno wypłowiałe ślady krwi.
    - Walające się po ziemi szczątki skrywają resztki zniszczonego kręgu teleportacyjnego, znajdujemy też połówkę wiedźmińskiego amuletu (szkoła Kota).
    - Z duszą na ramieniu idziemy w lewo, na spotkanie z ostatnim strażnikiem.
3. Strażnik 0
    - Trafiamy do spowitej mrokiem sali. Światło magicznego bibelotu stopniowo wyłania z ciemności długi korytarz, a w jego środku - zajmujący znaczną część pomieszczenia kamienny stół z kajdanami na pięć osób.
    - Ściany pokryte są pergaminami przedstawiającymi nienaturalne krzyżowania czy eksperymenty z przeszczepami.
    - Zza podpierającej sklepienie, obwieszonej klatkami kolumny wyłania się nasz wróg i na dzień dobry miota w nas klatką, wewnątrz której pełga zimny ognik.
    - Klatka roztrzaskuje się o stół i uwalnia uwięziony byt - coś na kształt żywiołaka burzy. 
    - Kajetan, chcąc się pozbyć dodatkowego problemu, usiłuje odesłać byt w jego prawowite miejsce. Pierwszą próbę niweczy strażnik 0 swoimi anty magicznymi zdolnościami. Przy drugiej jednak nim zdąży zareagować, zostaje odesłany razem z ognikiem.
    - Mając dosłownie chwilę nim zaklęcie przeminie, zasadzamy się kupą na powracającego strażnika. Ilana w tym czasie biegnie sprawdzić, czy na końcu sąsiedniego korytarza faktycznie znajduje się zawalone przejście z wydrapaną dziurą. Po jego drugiej stronie odnajduje Zangenisa. Mag nie reaguje jednak na nawoływanie.
    - {Druidka}Ilana wraca w samą porę, gdy strażnik materializuje się z niebytu. Osaczony i zaskoczony, zostaje - podobnie jak wilko-skorpion -  momentalnie przykuty do podłogi przygotowanym zaklęciem Kajetana.
    - Potwór usilnie chce wykończyć {elfa}Kajetan - najbardziej "magiczną" osobę w drużynie. Pieczołowicie przeszkadza mu w tym jednak Ilana, celnie szyjąc weń strzałami przy każdej próbie pochwycenia {maga}Kajetan.
    - Wyswobodzona maszkara skacze po klatkach i co chwila wyjmuje z nich ciała - "przekąski", które dokłada do swej kolekcji twarzy, a którymi leczy się i wypluwa na ziemię, używając jak marionetek.
    - Kajetan wykorzystuje jeden z ostatnich eliksirów znalezionych w Craag An i rośnie niemal dwukrotnie. Niestety efekt ten, podobnie jak inna magia, zostaje stłumiony w bliskim kontakcie z potworem za sprawą jego anty magicznej aury.
    - Będąc już u kresu sił, "zerówa" doskakuje i wyładowuje całą swoją wściekłość na trzymającej się dotąd na dystans, przypartej do muru Ilanie. {Druidka}Ilana w mgnieniu oka więdnie mu w szponach, znacząc posadzkę ciemną plamą juchy.
    - Mając w perspektywie, co może stać się z bezwładną {dziewczyną}Ilana, Skovik rzuca się na potwora. Rąbie go bez opamiętania udaremniając wszelkie próby posilenia się Ilaną.
    - Ostateczny cios zadaje Lodbroke rozrąbując łeb potwora na pół, podczas gdy {elf}Kajetan cuci nieprzytomną {druidkę}Ilana.

    ![mapaSesja109](https://github.com/nipsufn/dnd-ki-source/raw/master/img/mapaSesja109.jpg "mapaSesja109")<a id="mapa"></a>