### Sesja 53
1. Dziwne sny, dziwne dni
    - Zarówno [Ilanie](#g_ilana) jak i [Kajetanowi](#g_kajetan) śni się ten sam koszmar, w którym [Lloyd](#p_lloyd) wstaje z grobu i próbuje ich udusić. Budzą się zmęczeni wcześnie nad ranem nie mogąc dalej spać, na szyjach mają ślady niby tylko wyśnionego ataku.
    - [Ilana](g_ilana), nie wiedząc co ze sobą uczynić zaczyna pakować rzeczy, które planuje zabrać ze sobą do [Col Serrai]. 
    - Spakowawszy wszystko, co potrzebne druidka wystawia przed dom bujany fotel ojca. W powietrzu czuć już pierwszy powiew wiosny, więc opatulona w kożuch siada z zamiarem spędzenia tych kilku godzin na dalszej nauce języka wyspiarzy.
    - Nauki zostają przerwane przez gołębia, który przyleciał do wioski i zdaje się kogoś szukać. [Ilana](#g_ilana) rozmawia z ptakiem - przynosi on wieści od druidów z [Verden](#l_verden). Za nim zjawia się cała chmara jemu podobnych. Z wygłoszonych niemal chórem wiadomości druidka dowiaduje się, że:
        - część z wiadomości pochodzi od Gabiego, którego wszyscy w wiosce z racji na posturę wołali Ropuchem
        - on i reszta druidów dotarli do stolicy
        - woda w studniach zmieniła swój kolor na czerwony
        - ludzie obwiniają elfy i nieludzi za zarazę
        - w mieście dzień i noc płoną stosy
        - książę Kistrin rozkazał zamknąć bramy miast
        - nieludzi zamyka się w gettach
        - druidzi obawiają się o swoje życie, są uwięzieni bez możliwości powrotu do wioski
        - proszą [Finarrina](#p_druid_finarrin) o radę co robić
    - [Ilana](#g_ilana) odsyła jednego z gołębi z wiadomością zwrotną, w której przekazuje, że hierofanta wrócił już do wioski oraz że mieli sporo swoich problemów, ale już je zażegnali, więc jeśli ktoś się jeszcze ostał w [Verden](#l_verden), ma dać odpowiedź.
    - Słysząc choleryczne krzątanie się po domku [Mirny](#p_mirna) i pomstującego elfa, [Ilana](#g_ilana) zachodzi z wizytą.
    - [Kajetan](#g_kajetan) miota się ze złości. Chce biec dobić cokolwiek z [Lloyda](#p_lloyd) zostało, piekielnie poirytowany na nocne zajście.
    - [Finarrin](#p_druid_finarrin) także miał dziwne sny. Śnił mu się ten mężczyzna, którego widzieliśmy w wizji w czasie rytuału. Druid twierdzi, że jedynie kapłan może być w stanie pomóc nam pozbyć się upiora [Lloyda](#p_lloyd) - rytuał na chwilę otworzył bramy zaświatów.
2. Plany, porządki i delegatury
    - Wraz z chłopami przygotowujemy skromne śniadanie. Zapasy są liche, więc trzeba będzie wybrać się do najbliższego miasta zrobić zakupy albo pójść do lasu szukać jedzenia na nadchodzące dni.
    - Podczas śniadania [Ilana](#g_ilana) podpytuje [Larsa](#p_lars) o [Kaspara](p_kaspar). Mag zdradza, że ten warchlak musi znajdować się dość wysoko w szeregach agentów, skoro [Dijkstra](#p_dijkstra) powierzył mu zwierzchnictwo nad Nowym [Mariborem](#l_maribor).
    - Po śniadaniu [Kajetan](#g_kajetan) kontaktuje się z [Gaetanem](#p_gaetan). Wiedźmin przebywa właśnie w [Wyzimie](#l_wyzima) i nie cierpi na nadmiar pracy. Wydaje się być zainteresowany zleceniem i pyta o szczegóły.
    - [Vicovaro](#p_florian_z_vicovaro) wysyła [Larsa](#p_lars) na spotkanie z najemnikiem otwierając dla szpiega portal w okolicy jeziora przy mieście. Mag prosi też [Ilanę](#g_ilana) o tymczasowy zwrot obu zwojów komunikacyjnych, które przydadzą mu się do kontaktu z [Larsem](#p_lars).
    - Dowiadujemy się, że [Niemój](#p_niemoj) jest starostą trzech wsi - [Lokij](#l_lokij), [Siestrzeń](#l_siestrzen) i [Lendawa](#l_lendawa). Chłopi zgromadzeni w wiosce to zrzutka z tych trzech lokacji.
    - [Ilana](#g_ilana) z [Ivarem](#p_ivar) wybierają się na zwiad do wsi [Lokij](#l_lokij). Po drodze mijają kilka ciał z wygryzionymi gardłami. Na miejscu zastają domy ze zniszczonymi oknami, a dookoła walają się porozrzucane ludzkie i zwierzęce szczątki. 
    - Wygląda na to, że w stajni uwiły sobie gniazdo [Sowiołaki](#b_sowiolak). Dwójka widzi jednego z rodziców wracającego właśnie z upolowaną krową i zostaje zauważona. Druidka, zmieniona w wilka i wyspiarz szybko biorą nogi za pas unikając konfrontacji z niebezpiecznym stworem.
    - W drodze powrotnej [Ilana](#g_ilana) i [Ivar](#p_ivar) wstępują do [Enid](#p_enid). Już z pewnego dystansu ich uszu dobiega sapanie i pomstowanie starszej druidki. Oboje przyspieszają kroku.
    - Po dotarciu na miejsce widzą scenę jak z bajki: dom [Enid](#p_enid) jest porośnięty przez kwiaty i pnącza, a dookoła wymachującej miotłą druidki kłębią się maleńkie, latające wróżki. [Ilana](#g_ilana) pomaga je przegnać i cała trójka wraca do wioski.
    - W tym samym czasie w wiosce, [Kajetan](#g_kajetan) kontaktuje się z [Mirną](#p_mirna). Dziewczyna dalej uważa, że z driadami warto się targować za wspomnianą cenę. Zdaje się, że nie zrozumieli się z [Kajetanem](#g_kajetan) co do rodzaju ich znajomości i kierunku, w jakim ta zmierza.
    - [Elf](#g_kajetan) odwiedza następnie sposobiącego się do drogi [Floriana](#p_florian_z_vicovaro). Mag twierdzi, że mus mu wracać do [Brugge](#l_brugge) zanim pozostawionemu bez nadzoru królowi [Venzlavowi](Venzlaw) strzeli coś do głowy. Zaprasza [Kajetana](#g_kajetan) do wnętrza swojego namiotu rozstawionego w zajmowanej chacie.
    - Magowie dobijają targu - [Kajetan](#g_kajetan) wymienia odpis dokumentów znalezionych w [Craag An](#l_craag_an) za trochę magicznego inkaustu. Czekając aż nilfgaardczyk przepisze dokumenty, elf czyta książkę o widzeniu. Znajduje w niej pukiel nienaturalnie jasnych włosów o chłodnym odcieniu, jednak zostawia je i taktownie nie porusza tematu.
    - [Vicovaro](#p_florian_z_vicovaro) teleportuje się z [Wioski](#l_wioska). Następuje chwila spokoju nie zakłócana żadnymi dalszymi incydentami.
    - Nazajutrz rano [Finarrin](#p_druid_finarrin) otwiera dla [Ilany](#g_ilana) i [Kajetana](#g_kajetan) przejście przez drzewo w okolice [Col Serrai](#l_col_serrai).
2. [Kotlina Driad](#l_col_serrai)
    - Jaskinia prowadząca do uzdrowiska jest przystrojona w kolorowe kwiaty i pnącza, a w źródełku wirują jeszcze pozostałości po święcie [Imbaelk](#r_imbaelk) - wianki z bioluminescencyjnymi roślinami jak małe światełka latarni.
    - W uzdrowisku jest jakby mniej tłoczno. Driady, które niedawno leczyły się tu po walce, teraz najwyraźniej wróciły już do lasu. Brakuje także [Aglais](#p_aglais).
    - Zostajemy serdecznie powitani przez [Gebo](#p_gebo), który najwyraźniej został przez driady pozostawiony - jak to zwierzę - sam sobie. Niedźwiadek ma w futrze fragmenty liści i cuchnie wszystkim, w czym się wytarzał.
    - Zaczepiona driada informuje nas, że [Aglais](#p_aglais) wyruszyła do Duan Canel by dokończyć rytuał związany z obchodami [Imbaelk](#r_imbaelk).
    - [Ilana](#g_ilana) od razu kieruje swoje kroki do leczniczych niecek. [Skovik](#p_skovik) nadal śpi, więc druidka wiesza tylko rzemyk z [dwimerytem](#r_dwimeryt) nad niecką tak aby pnącza odsunęły się z twarzy wyspiarza.
    - [Kajetan](#g_kajetan) wydaje się być nieco mniej zadowolony z powrotu do uzdrowiska. Sadowi się w jednym z dalszych ciepłych źródeł i odpoczywa.
    - W tym czasie [Ilana](#g_ilana) i [Gebo](#p_gebo) idą na ryby. W tym celu wychodzą z doliny i idą dalej z rzeką w las.
    - W lesie zadomowiło się sporo nowych stworzeń obok wracających zwierząt - regularnych mieszkańców [Brokilonu](#l_brokilon). Nad rzeką [Ilana](#g_ilana) natyka się na białego wilka, który bacznie obserwuje nowych przybyszów. Wilk zdaje się pozdrawiać druidkę skinieniem głowy.
    - Po powrocie [Ilana](#g_ilana) zauważa, że sen [Skovika](#p_skovik) jest płytszy i mniej spokojny. Jedna z driad mówi, że to przez usunięcie pnączy oplatających jego głowę - to one podtrzymują letarg. Druidka demontuje więc konstrukcję i zamiast tego znów nieprzerwanie czuwa przy wyspiarzu.
    - W czasie nieobecności druidki [Kajetan](#g_kajetan) kontaktuje się z [Aglais](#p_aglais). O drugą wiadomość z prośbą o audiencję u [Eithne](#p_eithne) prosi go po powrocie [Ilana](#g_ilana).
    - W uzdrowisku, czego nie zauważyliśmy wcześniej, jest sporo dzieci. Czekając na powrót opiekunki uzdrowiska, [Ilana](#g_ilana) i niedźwiadek zabawiają małe driady. Druidka oferuje im zaplecenie warkoczy nucąc przy tym pod nosem ku uciesze dziewczynek.
    - [Ilana](#g_ilana) zauważa, że małe driady mają we włosach wplecione coś, co wygląda na muszle, ale o strukturze niczym kryształ. Dziewczynki twierdzą, że znalazły je w podziemnym jeziorku, gdzie [Aglais](#p_aglais) zabrania się zapuszczać driadom.
    - Próbując nieco przyspieszyć upływ czasu dyskutujemy na temat dalszych planów. Zgadzamy się co do tego, że [Kaspara](#p_kaspar) trzeba odwiedzić, jednak każde jakby z innego powodu:
        - [Ilana](#g_ilana) ma co najmniej kilka scenariuszy jak upokorzyć [Kaspara](#p_kaspar) za szantażowanie nas, ale tak, by cień podejrzeń nie padł na naszą dwójkę.
        - [Kajetan](#g_kajetan) uważa, że powinniśmy zgłosić się po nasze 1000 sztuk złota. Potem możemy je wydać choćby na opłacenie agencji do odegrania się na wieprzu burmistrzu.
3. Audiencja
    - [Opiekunka uzdrowiska](#p_aglais) przybywa przez portal, ale ku naszemu zdziwieniu nie sama, a w towarzystwie [Eithne](#p_eithne). 
    - [Królowa driad](#p_eithne) udziela nam niespodziewanej audiencji. Kiedy przechadza się po uzdrowisku, rośliny aż lgną do niej oddając jej cześć. Driada Madka jest drobnej budowy, o włosach niczym roztopione srebro i oczach tego samego koloru, pozbawionych źrenic. Jej twarz jest drobna, ale ostre rysy i dumna postawa budzą respekt.
    - [Ilana](#g_ilana) niemal od razu żaluje, że w ogóle podjęła temat audiencji. Druidka jest onieśmielona i zapomina języka w gębie. Rozmowę przejmuje więc [Kajetan](#g_kajetan), z miejsca przepraszając za samowolkę z leczeniem.
    - [Eithne](#p_eithne) nie chowa urazy, ale nie kryje, że jest zaciekawiona tym, co osłabia elfa. Czyta z nas obojga jak z otwartej księgi, zaglądając przy tym w przeszłość:
        - dolegliwość [Kajetana](#g_kajetan) to nie do końca pasożyt ani zwykła choroba
        - aby znaleźć lekarstwo, musi odszukać trzech pozostałych ocalałych z wypadku, w którym ucierpiał
        - jego stan to wynik spisku, eksperymentu, który został zbojkotowany na czyjś rozkaz (Filavandrela?)
        - [Kajetan](#g_kajetan), jak i reszta uczetników tej wyprawy zostali królikami doświadczalnymi dla czyjegoś chorego planu
        - [Ilana] nie dostaje odpowiedzi na pytania, których boi się zadać otwarcie
        - zamiast tego driada zdradza dwa słowa, które powinny naprowadzić druidke na trop aby sama poznała prawdę kiedy rzeczywiście będzie na to gotowa: <tu wstaw słowa>
    - Audiencja dobiega końca i driada odchodzi tym samym sposobem, którym się zjawiła. Jesteśmy pozostawieni samym sobie z nową wiedzą.