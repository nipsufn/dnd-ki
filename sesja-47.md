### Sesja 47
1. Żmijowisko
    - Kiedy tak siedzimy i pijemy, [Ilana](#g_ilana) zauważa, że bandziory z Towarzystwa noszą znak rozpoznawczy - chustę w czarno złotą szachownicę. Niektórzy wiążą ją sobie u szyi i zasłaniają twarz, inny obwiązują nią ramię.
    - W kryjówce nagle pojawia się goniec, zupełnie jakby wyrósł spod ziemi. Jego wieści są nienajlepsze - informuje on [Larsa](#p_lars), że "_chłopaki nie wróciły_", padają w tym kontekście też słowa "_podziemia_" i "_szpital_". Domyślamy się, że musi chodzić o jakiś zwiad, który nie wrócił z przeszpiegów.
    - Goniec zostaje wysłany po [Leiva](#p_leiv), bo [ten parszywiec](#p_lars) ma dla niego ważniejsze zadanie niż szukanie naszych "zgubionych" fantów.
    - To, co promieniowało magią u pasa herszta to rękojeść.
    - [Lars](#p_lars) wyjawia prawdziwy powód nienawiści do [maga](#p_florian_z_vicovaro). Mężczyzna wygłasza kwiecisty monolog, opowiadając jak to [Magister Vicovaro] stworzył i rozprzestrzenił plagę dziesiątkującą ludność [Verden](#l_verden).
    - domyślamy się że szachownica to herb [Verden](#l_verden)
    - Poznajemy detale planu zamachu. Zaatakujemy szpital z dwóch stron - część od góry, w przebraniach personelu, część od dołu, niedawno odkrytą drogą przez kanały.
    - Drogę przez kanały trzeba oczyścić, podwładni [tego ancymona](#p_lars) nie podołali, w związku z czym wysłany zostaje [Leiv](#p_leiv), a więc i my...
2. Gówniana przeprawa
    - Błądzimy po kanałach z [Leivem](#p_leiv), któremu wręczono dziwaczną latarnię. Urządzenie ma ujawnić wskazówki pozostawione przez Towarzystwo jak poruszać się po kanałach.
    - Dochodzimy do rozwidlenia. Zalatuje tu świeżą krwią. Podążając za zapachem odnajdujemy leże niewielkiego [zeulga](#b_zeulg). W leżu pływają resztki poprzedniego zwiadu aktywnie skubane przez stwora.
    - Na skarpie nad taflą wody wisi plecak. [Ilana](#g_ilana) wspina się żeby go zabrać, ale torba jest zaklinowana. Szamotanina zwraca uwagę zeulga i druidka zostaje wciągnięta pod wodę.
    - [Kajetan](#g_kajetan) ekspresowo rozprawia się z zeulgiem swoimi przyzwańcami. Nie chcąc zostawiać sobie ewentualnych kolejnych niespodzianek na samą akcję, decydujemy się sprawdzić resztę tuneli aż do samego szpitala.
    - [Elf](#g_kajetan) używa swoich magicznych zdolności do zlokalizowania szpitala. Dochodzimy do zakratowanego przejścia. Drzwi są zamknięte zapieczętowaną magicznie kłódką.
    - Za kratami znajduje się spora rura kanalizacyjna. Z jej wnętrza wypływają ludzkie szczątki. Ciała wyglądają jakby były oskórowane, znajdujemy nawet całą zdartą twarz.
    - Na szczęście nic więcej nas nie atakuje. Komunikujemy się z [panem Vicovaro](#p_florian_z_vicovaro), który zdradza nam hasło do zamków: Galhair. [Kajetan](#g_kajetan) rozpoznaje nilfgaardzkie słowo __Gal'Haire - projekt prorok__. Informuje też, że na ścianach są runy - aby przejść bez szwanku należy poruszać się bardzo powoli.
    - Wchodzimy do piwnic lazaretu. [Mag](#p_florian_z_vicovaro) prosi aby "nie narobić bałaganu". Pyta też, czy chcemy się z nim spotkać, ale odmawiamy, więc ulatnia się przed naszym przybyciem.
3. <a href="https://www.youtube.com/watch?v=viuwkMi_9jk">W prosektorium</a>
    - Pomieszczenie jest zimne i strasznie tu śmierdzi. Pod ścianami stoją metalowe szafy z długimi szufladami. Na środku sali jest też stół operacyjny, na którym stoi kosz z narzędziami. 
    - W rogu sali jest basen, a w nim piętrzą się dziwnie zdeformowane zwłoki. Denaci mają kolcze wyrostki przedłużające żebra penetrujące klatkę piersiową. Ich głowy są napuchnięte, a po bokach widać dziwne dyskoloracje.
    - [Kajetan](#g_kajetan) idzie sprawdzić klatkę schodową prowadzącą do szpitala kiedy reszta zostaje w kostnicy.
    - Za kratami znajduje się długi korytarz, a w nim - cele. Wewnątrz niektórych zdają się ruszać więźniowie. Jeden z nich nosi druidyczne szaty, a raczej to, co z nich zostało. Jego głowa także jest powiększona.
    - Podobnie jak w poprzedniej sali, jest tu strasznie zimno. Warunki nie pozostawiają wątpliwości - tych ludzi nie próbuje się leczyć, a prowadzi się na nich badania.
    - W tym samym czasie, kiedy tylko elf znika za kratami, [Ilana](#g_ilana) rozgląda się po pomieszczeniu. Od niektórych szuflad bije magiczna aura.
    - Druidka przygląda się ciałom z bliska i dostrzega dziwne nacięcia na przedramionach. Odór jest tak mdlący, że [dziewczyna](#g_ilana) w ostatniej chwili odsuwa się do wejścia zanim zdąży zwymiotować.
    - [Kajetan](#g_kajetan) szybko się wycofuje. Informuje, że dalsza droga jest bezpieczna i nalega abyśmy się wycofali. [Ilana](#g_ilana), być może zaintrygowana tonem towarzysza, niepomna rozwścieczonych szeptów, decyduje się przyjrzeć celom, z których do jej uszu dobiegają dźwięki zawodzenia. Stawia na swoim kiedy [elfowi](#g_kajetan) wymyka się, że w jednej z cel przebywa druid.
    - Poirytowany [Kajtek] stoi w drzwiach do lochu obserwując, przekonany i komentujący, iż [drudka](#g_ilana) będzie próbowała pochopnie pomóc cierpiącym, nie bacząc na konsekwencje.
    - W jednej z cel faktycznie znajduje się druid. [Dziewczyna](#g_ilana) go zna. To [Zeff](#p_zeff) - druid, który według relacji [Mirny](#p_mirna) poszedł do [Brugge](#l_brugge) rozwiązać konflikt z driadami (idiota?). Widać, że choroba obróciła jego umysł w niwecz, mężczyzna zwołany po imieniu nie reaguje.
    - [Ilana](#g_ilana), oprócz spuchniętej głowy, zauważa jeszcze kilka innych nieprawidłowości. Jego uszy są powiększone i zupełnie jak u nietoperza reagują na najmniejszy szelest. Szata ma regularne dziury w miejscu żeber, jakby te je przebiły. Jego paznokcie zmieniły się w długie, czarne pazury, a oczy są tak zapuchnięte, że zupełnie nic nie widzi.
    - Druidka, nie chcąc łamać danego elfowi słowa, opuszcza korytarz bez dalszego ingerowania. [Kajetan](#g_kajetan) nabiera wrażenia, że dziewczyna nie do końca współczuje więzionemu druidowi.
    - Wycofujemy się wreszcie do kanałów. Informujemy [czarodzieja](#p_florian_z_vicovaro), że nie podoba się nam co widzieliśmy, jednak będziemy dalej działać według planu. W myśl "wróg mojego wroga...", zamierzamy współpracować z [Nilfgaardczykiem](#p_florian_z_vicovaro), jednak później nie będziemy chcieli mieć z nim nic wspólnego.
    - [Ilana](#g_ilana) nalega aby przed wyjściem z kanałów skontaktować się z [Finarrinem](#p_druid_finarrin). [Kajetan](#g_kajetan) dowiaduje się, że reszta drużyny ma się dobrze, jednak oprychy, które miały ich "ochraniać", zaatakowały. Dzięki burdzie wywołanej przez [Skovika](#p_skovik) udało im się uciec w góry. Mamy ustalić miejsce spotkania kiedy załatwią już sprawę [Eithne](#p_eithne).
    - W drodze dyskutujemy co rzeczywiście powinniśmy zrobić dalej - [ten chuj](#p_lars) co prawda ukradł tożsamość [Ilany](#g_ilana), wykorzystał, a teraz szantażuje, jednak zdaje się stać po moralnie słusznej stronie konfliktu. [Vicovaro](#p_florian_z_vicovaro) zaś zdaje się prezentować sobą najpodlejsze cechy, o które zwykle oskarża się magów, pomimo że nas nigdy nie ukrzywdził. Mając niewiele do stracenia, decydujemy się szczerze porozmawiać z [Larsem](#p_lars).
4. Kawa na ławę
    - Po powrocie siadamy przy stole, przy którym siedzi [ten kutafon](#p_lars). Informujemy o oczyszczonej drodze i pytamy o dalsze plany. [Ilana](#g_ilana) nie wytrzymuje i prosto z mostu pyta co z umową, skoro obiecane bezpieczeństwo ich kompanów zostało naruszone. Jednak miast odpowiedzi, czujemy na ramionach ręce [Leiva](#p_leiv), który na naszych oczach pozbywa się iluzji.
    - Okazuje się, że w kanałach towarzyszył nam [Lars](#p_lars) a nie [brat Skovika](#p_leiv) (który notabene siedzi zakneblowany pod podłogą speluny, w której się znajdujemy).
    - Oboje jesteśmy zszokowani i niemal pewni, że w tej chwili cały misterny plan wziął w łeb. [Ilana](#g_ilana) milknie zaciskając zęby ze złości, a [Kajetan](#g_kajetan) próbuje wybrnąć z sytuacji i obrócić ją na naszą korzyść.
    - Prawdziwy [Skovik Junior](#p_leiv) zostaje wyciągnięty z pomieszczenia ukrytego pod podłogą speluny w której się znajdujemy
    - [Ilana](#g_ilana) pyta [Leiva](#p_leiv) jaka była ostatnia wiadomość, którą od nas odebrał i czy sprzedał nas sam, czy go przymusili. Wymierza mu przy tym solidny cios w brzuch, czym dosadnie demonstruje [temu złamasowi](#p_lars), że nasz stosunek do [Leiva](#p_leiv) i stanu jego skóry nie jest najlepszy. 
    - Oprychy zaatakowały resztę drużyny - [ten sukinsyn](#p_lars) nie ma na nas już "haka", a jesteśmy mu potrzebni. Rozpoczynamy długie i żmudne negocjacje aby wyjść z patowej sytuacji.
    - W międzyczasie otrzymujemy nasze przedmioty oraz palce złodziei, zdaje się dla demonstracji, iż sprawcy kłopotu zostali ukarani.
    - Dowiadujemy się od [Larsa](#p_lars), że:
        - [Kaspar](#p_kaspar) pracuje z [tą kanalią](#p_lars) dorywczo, kiedy zgadza się to z szeroko pojętym inetesem sił specjalnych [Redanii](#l_redania); ten kutas, podobnie jak wieprz [Kaspar](#p_kaspar) jest tylko jego marionetką i tańczy tak jak wielki [Dijkstra](#p_dijkstra) mu zagra
        - [ten gagatek](#p_lars) uczył się w [Ban Ard](#l_ban_ard), pochodzi z [Verden](#l_verden)
        - magowie z [Verden](#l_verden) i [Nilfgaardu](#l_nilfgaard) są również w patowej sytuacji, a my - pionkami które mogą przeważyć szale tego konfliktu na którąś ze stron
        - nie mogliśmy wykryć iluzji [tej mendy](#p_lars), bo chroni go amulet, który tłumi wszelką magiczną aurę właściciela
    - Próbując znaleźć jakiś wspólny grunt ustalamy, co następuje:
        - pomożemy [temu ciulikowi z Verden](#p_lars)
        - listy gończe w związku z możliwym zamieszaniem naszej drużyny w podpalenie [Brugge](#l_m_brugge) zostaną usunięte razem z podejrzeniami
        - [ten kutasiarz](#p_lars) zapozna nas z [Filippą Eilhart](#p_filippa_eilhart)
        - dostarczy również [Kajetanowi](#g_kajetan) leksykon informacji o [Wranach](#r_wran) jakie istnieją w bibliotekach [Ban Ard](#l_ban_ard)
        - [Leiv](#p_leiv) odchodzi wolny i bez "ogona", natychmiast; jeśli mimo wszystko będzie chciał zostać, jego sprawa, ale robi to na własne ryzyko i więcej nas nim nie zaszantażują
        - dodatkowo otrzymamy udział w przedmiotach należących do [Vicovaro](#p_florian_z_vicovaro)
        - nie jesteśmy zainteresowani tytułem "nadwornego maga Verden" dla [Kajetana](#g_kajetan) (wątpimy czy [ten szmaciarz](#p_lars) w ogóle ma lub będzie miał możliwość wywiązać się z takiej obietnicy) ani statkiem na własność
    - Jeśli [Lars](#p_lars) będzie miał okazję, może przekazać szefowi Redańskich sił specjalnych, [Dijkstrze](#p_dijkstra) że jeśli zamierza nas wykorzystywać w swoich rozrywkach, powinien stosować więcej marchwi, a zdecydowanie mniej kija.
    - [ta kanalia](#p_lars) jest zaniepokojona kamieniem, który przywlekliśmy z [Majeny](#l_mayena), bredzi coś o golemach. [Vicovaro](#p_florian_z_vicovaro) miałby użyć menhiru do zamknięcia w nim [ifryta](#b_djinni) pochwyconego podczas wywołanego przez nas pożaru.
    - Prowokujemy [Floriana](#p_florian_z_vicovaro) do opuszczenia szpitala przygotowanego do obrony, kusząc go informacją o pięknie wykonanej broni [tej gnidy](#p_lars) o dwimerytowym ostrzu, które rzekomo ukrywa w spelunie, w której właśnie się znajdujemy (na prawdę nosi je przy sobie). Mag przybędzie tu gdy powiemy mu, że zaczynamy akcję myśląc, że wszyscy wyruszymy do szpitala. W rzeczywistości przygotujemy tu na niego zasadzkę.
    - Tymczasem przenosimy się do innego przybytku. Zostajemy ugoszczeni na noc w pokojach z łóżkiem i balią. Mamy trochę czasu na własne przygotowania.