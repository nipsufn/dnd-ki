### Sesja 120
##### [Sesja 119](#sesja-119) [Sesja 121](#sesja-121)
1. Moment wytchnienia
    - Przy śniadaniu omawiamy dalszy plan działania. Mając na uwadze palące nas zadania, ale i własną kondycję i zdrowie, spędzamy w sumie dwa dni na aktywnym odpoczynku. Kajetan relacjonuje wieczorną rozmowę z Mirną. przekazując tym samym rewelacje na temat Skovika.
    - Po śniadaniu Ilana odwiedza Mardina, by wycenić łup z wyprawy do Kaer Seren: topór pochlapany niebieską posoką i miecz spod bramy. Mag oferuje 700GP za miecz, który jego zdaniem nie powinien trafić w ręce byle kmiotka, jeśli sprzedany na mieście. Topór natomiast wystarczy wyczyścić i może ucieszyć jakiegoś drwala.
    - Kajetan odwiedza Margaritę. Przypomniawszy sobie o kwestii Elizy, dzieli się z {rektorką}Margarita Aretuzy swoim pomysłem o relokacji {krawcowej}Eliza z Ellander do Gors Velen, by ułatwić jej kontakt z Darią. Rita nie podziela jego entuzjazmu i dość rzeczowo tłumaczy, dlaczego jej zdaniem to zły pomysł, a także jak na ogół wyglądają relacje uczennic z krewnymi, gdy już trafią do {szkoły na wyspie}Aretuza.
    - Korzystając z chwili wytchnienia, {elf}Kajetan nadrabia zaległości i porządkuje swoją księgę zaklęć, dopisując te, które wypraktykował niedawno.
    - Przy obiedzie znów odbywamy rozmowę o tym, jak minął nam dzień. Ilana waha się, co zrobić z mieczem. Kajetan natomiast wspomina o sprawie Elizy i rozmowie z Margaritą. Ilana podziela punkt widzenia {czarodziejki}Margarita i również odradza Kajetanowi proponowanie {krawcowej}Eliza przeprowadzki. Niemniej, jeśli zajdzie taka potrzeba, ofiaruje swoją część złota na pokrycie kosztów formalności.
    - Późnym popołudniem Kajetan próbuje skontaktować się z Elizą. Zastaje ją podczas plotek z koleżankami w parku, więc ulatnia się niezauważony i ponawia próbę wieczorem. {Krawcowa}Eliza jest trochę zaskoczona, ale wdzięczna za przekazane wieści i obiecuje nie nadużywać gościnności magów.
    - Nazajutrz, za radą Kajetana, Ilana nadaje telegram do domu aukcyjnego braci Borsody w Oxenfurcie z prośbą o wycenę miecza.
    - Później, podczas odwiedzin u Zavista {druidka}Ilana dowiaduje się więcej o goecji w rozmowie z magiem:
        - jednym z powodów "zakazania" przez Kapitułę jest brak wiedzy - znał ją tylko jej odkrywca, Ortolan, i mała grupa wybranych przez niego uczniów
        - dziewczyna opowiada, dlaczego myśli, że ta mało spotykana sztuka magiczna może mieć związek z jej przeszłością
        - goecja jest "aktywnie tłumiona"
        - obecnie, o ile wiadomo, żyje trzech magów, z którymi Ortolan podzielił się jakimikolwiek informacjami o swoich odkryciach:
            - Zangenis, specjalista magii przyzwania
            - Zavist, mistrz zaklęć ochronnych
            - Stregobor, obecnie dziwak od iluzji, dawniej - tytan klątw; ponoć fiasko na Risbergu zmusiło go do zmiany specjalizacji
    - Po dwóch dniach spędzonych na odpoczynku i regeneracji sił idziemy do Mardina po świeże wieści:
        - Yennefer wyruszyła za wiedźminami do Est Tayiar, jako że coraz trudniej było z nimi porozumiewać się środkami magicznymi
        - Istredd bada jedno z miejsc mocy, w Tuzli, stolicy Księstwa Angren, obecnie lenna Nilfgaardzkiego
    - Kajetan kontaktuje się z Istreddem:
        - punkt mocy znajduje się na bagnach Ysgith, w Caed Dhu (Czarnym Gaju), dawniej letniej siedzibie okolicznych druidów
        - ostatnio na bagnach pojawiają się dziwne twory (wielkie węże, ropuchy i pająki), ktoś smaruje ludziom na chatach napisy w nieznanych językach
        - plotki niosą, że jacyś czarodzieje prowadzili na bagnach wykopaliska, po których zaczęły się problemy
        - mag planuje nająć przebywającego w okolicy wiedźmina jako ochroniarza na czas wypadu-zwiadu do kniei
2. Na zwiad do Lentinusa
    - Trzeciego dnia rano sposobimy się do wyprawy na bagna. Przy okazji uzupełniania zapasów Ilana kupuje także małą paczuszkę łakoci dla Lentinusa.
    - Pod naciskiem Ilany wyruszamy do Wyzimy konno, na wypożyczonych wierzchowcach. Dalej na bagna płyniemy łódką. Transportujący nas rybak mamrocze pod nosem, że nikt z podróżujących w tę okolicę zwykle nie wraca. Wspomina o grupie Łowców, która niedawno się tam udała.
    - Słońce chyli się już ku zachodowi, więc rozbijamy obóz. Kajetan kształtuje swoją wieżę na podobieństwo rozpadającej się chatki pustelnika. Noc przebiega spokojnie, jednak nad ranem wokół naszego obozu zauważamy sporo śladów wodnych humanoidów.
    - Ruszamy naprzód. Bagna zmieniły się nieco od naszej ostatniej wizyty, trochę błądzimy, nim trafiamy do jamy {starego druida}Lentinus. Po drodze natykamy się na ślady obozowiska, gdzie atakuje nas przerośnięta pijawka. Kajetan testuje swój nowy popisowy numer i zmienia bloedzuigera w żółwia wodnego. {Druidka}Ilana ciska nim najdalej, jak potrafi.
    - Już bez dalszych nieprzygód trafiamy pod znajome drzewo, z którego wita nas jakby równie znajoma ruda wiwerna, choć zdecydowanie bardziej wyrośnięta. Ilana próbuje porozumieć się z Dianą i ku swojemu zaskoczeniu, udaje jej się. Zapytana o cyrk w Gors Velen, gadzina zaprzecza, by była w tej okolicy.
    - Słysząc głosy z nory wyłania się Lentinus. Zaprasza nas do środka na herbatę i chwali się, że ma gościa - Diana "uratowała" komuś życie (Ilana, rozmawiając z bestią, dowiaduje się, że to raczej stary wariat odebrał jej obiad).
    - Staruszka niedawno odwiedziły jakieś chłopaki, krasnolud też dalej przychodzi.
    - Rannym gościem okazuje się być Kasimir, kompletnie otumaniony wywarami Lentinusa. Ilana próbuje go oprzytomnić, z połowicznym skutkiem. Ocknąwszy się z maligny, z mętnym wzrokiem opowiada, co mu ślina na język przyniosła:
        - trzymał fort (Ellander) dla Lorda Myrtona
        - na wezwanie samej królowej Addy, księżna Alicja, żona Myrtona, oddelegowała ambitnego żołdaka razem z oddziałem ludzi, by zbadać dlaczego na wyzimskich bagnach znów giną ludzie
        - dotarli do jaskini z punktem mocy i archesporem
        - chwast rozrósł się o kolce, na których akuratnie dogorywali sobie nabici ludzie
        - gdy Łowcy próbowali spalić chwast, spotkali swój los w jaskini archespora; Kasimir cudem przeżył, nadziany kilkoma cierniami, stracił jednak u wylotu jaskini swój plecak, w którym były dwimerytowe petardy
        - jego przebici przez wielkie kolce kamraci zdawali się wracać z zaświatów, by z nich zejść i walczyć w obronie upiornej rośliny
        - w miarę jak Łowca trzeźwieje, mimo ran i słabości nalega, by wrócić do jaskini i "dokończyć robotę"
    - Z ran wygląda, że Kasimir został poturbowany około dwa tygodnie temu. Nie jest w stanie wstać i prawie traci przytomność na widok Diany wyglądającej ciekawsko zza węgła. Mimo to upiera się, by w trójkę iść dokończyć to, czego nie udało mu się dokonać z oddziałem Łowców. Nieprędko, lecz skutecznie Ilana sprowadza go na ziemię i gasi zapalczywy stupor.
    - Lentinus opowiada o archesporze jako roślinie wyrosłej z serca człowieka z ziarnem nienawiści. Robi to jednak z zamglonym wzrokiem i jakby wierszem.
    - Zapytany, darowuje nam trutkę, którą przygotował na bazie kłączy, które ostatnio u niego zostawiliśmy. By zadziałał skutecznie, specyfik należy dostarczyć do serca rośliny.
3. Narada
    - Gdy Ilana magluje Kasimira, łączy się z nami Istredd:
        - w Caed Dhu osiadł jakiś druid
        - osobnik zaczął budować kult, znalazłszy posłuszników wśród grasujących złodziejaszków
        - terroryzują mieszkańców Ysgith, strasząc śmiercią, jeśli nie odejdą lub nie wstąpią w ich szeregi
        - mają ogolone głowy, zasłaniają połowę twarzy błotem i korą
        - {mag}Istredd wysłał wiadomość, w nadziei na widzenie z tajemniczą postacią z Czarnego Lasu
        - wiedźmin szkoły kota, który pracował w okolicy (z opisu być może Gaetan) twierdzi, że to Borowy (Ilana mówi że to taki Leszy, tylko niedobry), z którym nie ma co pertraktować

##### [Sesja 119](#sesja-119) [Sesja 121](#sesja-121)