### Sesja 150

##### [Sesja 149](#sesja-149) [Sesja 151](#sesja-151)

1. Umykając na ląd
    - Nastaje ranek, pora śniadania. Księżniczka Efri po odespaniu szoku szybko odzyskuje manieryzm władyków, ku irytacji Kajetana wydając rozkazy Vegowi w cudzej kuchni. {Elf}Kajetan dość uprzejmie (jak na swoją niewyparzoną buzię) zwraca jej uwagę i bierze oboje w karby.
    - Krzątając się przy śniadaniu słyszymy łomot z góry, dochodzący zdaje się z kwater mistrza Dorregaraya. Ilana na ochotnika idzie sprawdzić co się tam wyrabia.
    - W pokoju panuje nieład, jakby czarodziejowi nie wyszedł jakiś wyskokowy eksperyment. Potwornie cuchnąca breja właśnie wgryza się w iluzoryczny arras na podłodze. {Druidka}Ilana, wciąż męczona przez paskudny humor, domaga się wyjaśnień. Dorregaray stracił część palców u wiodącej ręki i z pomocą swojego przenośnego warsztatu usiłuje je sobie zregenerować, bezskutecznie. W złości cisnął całym tym grajdołem, stąd bałagan.
    - Ilana oferuje {czarodziejowi}Dorregaray swoją... nieszablonową pomoc medyczną z własnej krwi. Dorregaray, początkowo niechętny i sceptyczny, zgadza się na eksperyment, który kończy się bez widocznego - przynajmniej od razu - efektu. Mag przebąkuje, że przydałby mu się jego prawdziwy warsztat - ten, który został w wieży utkniętej na Skellige, na co {druidka}Ilana proponuje mu wspólną podróż, gdy sama zdecyduje się w końcu płynąć, a będzie to już raczej niebawem.
    - W tym czasie Kajetan zagląda do starszej syreny przynosząc śniadanie. Księżniczka jest bardzo przejęta jej stanem. {Morszczynka}Scir wciąż jest osłabiona, medytuje.
    - Zaklęcie domku Kajetana powoli się wyczerpuje. Opuszczamy więc skromne progi, dyskutując co dalej.
    - Dorregaray zabiera damy do Bremervoord, teleportując się z pomocą artefaktu. Mamy się spotkać z nim w Cidaris. Na odchodne Morszczynka rozmawia z Kajetanem:
        - przeprasza za namieszanie Ilanie w głowie, mówi jednak telepatycznie do {elfa}Kajetana, który nie do końca zdaje sobie z tego sprawę i trywializując parafrazuje jej słowa
        - sugeruje, że mogłaby pomóc {druidce}Ilana, ale dopiero jak odzyska siły
        - wyjawia, że mgła wokół wyspy to sprawka Vodanoy - to ich taktyka na polowanie w danej okolicy
    - Pożegnawszy tę trójkę, Ilana, Kajetan i Veg zabierają magiczną skrzynkę z piwnicznej jaskini pod latarnią i zaczynają dyskutować co zrobić z zwłokami pozostałych strażników, gdy mgła zaczyna gęstnieć i robi się niemal atramentowa.
    - Uciekamy, zabierając ze sobą drugą łódkę. Roeggner wciąż na nas czeka, wiosłujemy więc co sił. Siedząca przodem do wyspy Ilana zauważa jak z morza wynurza się coś na kształt olbrzymiego, kolczastego małża albo innej maszkary wielkości połowy Mosbergu. Z muszli na skałę zeskakują jakieś postaci, najpewniej posiłki ryboludzi.
    - Przepychając się z rekinami, od których nagle zaroiło się w wodzie, docieramy do drakkaru {pirata}Roeggner. Gdy ładujemy się na pokład, bestie usiłują zatopić szalupy. Kajetan częstuje je magiczną błyskawicą, robiąc piorunujące wrażenie na obmierzłych mu rybach.
    - W miarę jak płyniemy, widzimy sztorm zbliżający się od Północy. Szczęśliwie drakkar jest szybszy i tylko moczy nas deszcz. Podczas rejsu Kajetan żywiołowo opowiada załodze o Vodanoy. Słuchają z uwagą, choć nie wszystkiemu dają wiarę. Zbliża się wieczór, gdy wreszcie docieramy do portu.
2. Reorganizacja Cidaryjska
    - Wspólnie decydujemy, że Veg zostanie z nami do czasu spotkania z władzami i złożenia sprawozdania. Kajetan wybiera na nocleg ten sam przyświątynny zaułek, co ostatnio.
    - Wiedząc, że jej podły humor nie jest naturalny, Ilana wybiera się do świątyni Matki. Zostaje napojona jakimś wywarem, który pozwala jej przeżyć jeszcze raz okropny koszmar (i tym razem go zapamiętać), jednak nie pomaga jej wrócić do siebie. Kapłanki polecają jej świątynię Freyji w Bremervoord, ponoć tamtejsza naczelna kapłanka ma większe doświadczenie z problemami tego sortu.
    - Kajetan rozpuszcza Vega, aby miał co opowiadać na starość. Umawia nas na rozmowę z Fryderykiem kolejnego dnia.
    - Po powrocie Ilany i zrelacjonowaniu przez nią niepomnego koszmaru, {elf}Kajetan rwie się palić pałac pajęczej królowej znad Bujny, ale jego zapędy zostają szybko pohamowane. Na prośbę druidki, która chce wybrać się aż na sam cypel, do świątyni w Bremenvoord, rozmawia z Dorregarayem. Źle rozumiejąc jego wiadomość, niefortunnie nachodzi go podczas widzenia z książęcą parą z Bremervoord:
        - Dorregaray teleportuje nas następnego popołudnia ze swojej wieży wprost do miasta
        - książę, początkowo zaniepokojony nagłym pojawieniem się wodnej postaci {elfa}Kajetan, jest wdzięczny za pomoc okazaną córce, zaprasza nas w gościnę
        - księżna wydaje się być wielce zaintrygowana nietypowym doborem żywiołu do tegoż zaklęcia komunikacji
    - Kolejnego ranka zauważamy szlachetkę przed drzwiami magicznego domku. Zapraszamy do do środka i opowiadamy czego się dowiedzieliśmy:
        - informacje o Vodanoy są dla niego niespodziewane, ale nie szokujące; upewnia się, że nie zabraliśmy ze sobą nic, co by do nich należało, czy też trofeów - podobno to mogło by ich sprowokować nawet do próby najazdu na miasto
        - najbardziej wydaje się być zainteresowany kwestią przemytu, od razu zwija za pazuchę fisstechowy list o dostawie
        - prosi, abyśmy nie opowiadali (więcej niż do tej pory opowiedzieliśmy załodze Roeggnera) w mieście o ryboludziach
        - wystawia dla nas weksel na 1200 sztuk złota, po czym zabiera ze sobą Vega, którym obiecuje się "zaopiekować" i odchodzi
    - Załatwiwszy obowiązki, realizujemy weksel w banku - w kamieniach. Dorregaray kieruje nas do swojego gabinetu, skąd zdalnie otworzy nam przejście do Bremenvoord. Lokaj wpuszcza nas i po paru chwilach jesteśmy już na miejscu.
3. Na skraju świata

    - {Mag}Dorregaray wychodzi nam na powitanie. Opowiada trochę o mieście. Uprzedza też, że jesteśmy honorowymi gośćmi na zamku. Możliwe, że nawet trafimy na jakiś bal.
    - Kajetan rozmawia z Dorregarayem o wyprawie na wyspy Skellige, o której wspomniała ekologowi {druidka}Ilana.
    - Ilana wybiera się natychmiast do świątyni Freyji. Jej lokację zdradza olbrzymia płaskorzeźba patronki, widoczna gołym okiem nawet z daleka z morza. Kajetan, wiedziony przeczuciem, posyła za dziewczyną swoją sowę, by mieć ją na oku.
    - Tutejsze kapłanki najwyraźniej wielbią aspekt nie tyle Matki, co Wojowniczki. Noszą się dość pospolicie, ale zbrojnie, z mieczami przy pasie. Ilana postanawia spróbować szczęścia:

        - nieco nieskładnie opisuje swój problem pierwszej z napotkanych kapłanek, która zaczepia ją na progu
        - kapłanka szybko dochodzi do wniosku, że sprawą powinna zająć się ich matka przełożona, Ondra, do której prowadzi {dziewczynę}Ilana
        - główna kapłanka to postawna, wyspiarka w średnim wieku, a po rysach domyślić się można jej powinowactwa z Nikolaiem i Otygiem; na ciele, oprócz tatuaży, podobnie jak stary wyspiarz ma blizny po odmrożeniach
        - kobieta na dzień dobry stwierdza, że Ilana powinna się lepiej odżywiać i ogólnie więcej jeść
        - zabiera ją na spacer po świątyni i prosi, by dziewczyna opisała jej, z czym przychodzi; okazuje się, że w tutejszym lazarecie leżą ludzie z zatopionego statku Hjalmara
        - bez wdawania się w kwieciste opisy Ilana dość lakonicznie opowiada co jej się stało przez spotkanie z Morszczynką
        - kobiety zatrzymują się na tarasie widokowym; kapłanka dmucha {druidce}Ilana jakimś proszkiem w twarz, skutkiem czego ta znów zaczyna przeżywać swój koszmar, ale tym razem jakby wolniej i bardziej kontrolowanie
        - w kulminacyjnym momencie przerywa go inna wizja: bluzgająca Ondra wyciągająca z piersi {dziewczyny}Ilana jakąś kłębiącą się ciemność, którą miażdży w dłoniach, promieniując nienaturalnym światłem

    - Ilana budzi się na jednej ze świątynnych prycz, które wcześniej mijała w czasie rozmowy. Spocona i niepewna co było jawą, a co snem, jednak czuje się dużo lepiej. Gdy skołowana rozgląda się po sali, zauważa ją Reah siedząca przy Folanie. Ochoczo przysiada się do druidki i zagaja rozmowę.
    - {Druidka}Ilana pyta o porę dnia i okazuje się, że przespała całą noc i lepszą część dnia następnego. Korzysta ze sposobności i prosi {dudziarkę}Reah o opowiedzenie jak właściwie doszło do kraksy na Smoczych Kłach:

        - rozbili się o rafę płynąc w gęstej mgle
        - na odsiecz przypłynęły dwa statki pod czarną banderą Dimun (jeden z nich z tarczami ozdobionymi trzema krukami - Leiva)
        - piraci zaoferowali pomoc w zamian za towary, które wieźli Hjalmarowi
        - wywiązała się bitka, szybko jednak zamieniająca się w kooperację, gdy marynarzy obu załóg zaczęły atakować rekiny (Vodanoy?)
        - Dimun zabrali rozbitków na swój statek i odstawili do brzegu w Bremenvoord
        - po chwili rekiny porzuciły zwaśnione klany i oddaliły się w innym kierunku

    - Ciekawska {wyspiarka}Reah dopytuje jak Ilana trafiła do lazaretu. Nie do końca wierzy w opowieść o syrence jak z bajęd. Na wspomnienie ryboludzi {bardka}Reah opowiada o potężnym podwodnym bóstwie mianem Dagon:

        > Nie jest umarłym ten, który spoczywa wiekami, nawet śmierć może umrzeć wraz z dziwnymi eonami.
        >
        > W głębinach, gdzie nie dociera światło słońca, drzemią potęgi starsze niż ludzkość. Bogowie i demony śpią w podwodnych miastach, czekając na swój czas, albowiem powiedziane jest, że kiedy nadejdzie godzina, przebudzą się i przyniosą światu zagładę. Jedna z tych istot nosi imię Dagon.

    - {Druidka}Ilana z ulgą żegna Reah'ę, by odszukać główną kapłankę i podziękować jej za pomoc. Znajduje ją na placu świątynnym, otoczoną akolitkami i grupą wiernych. Kobieta wygłasza kazanie między kolejnymi uderzeniami młotów - na obrządek składa się wspólne rytualne odkuwanie łańcucha.
    - Wysłuchawszy kazania, które można sprowadzić do stwierdzenia "na pohybel lodowym gigantom" i nawoływania do zjednoczenia się wyspiarskich klanów, {dziewczyna}Ilana rozmawia z Ondrą:
        - ślad, znak czy klątwę musiała w sobie nosić już od kilku miesięcy - problem zaostrzył się kiedy, przez syrenie mącenie w głowie, umysł Ilany zaczął odrzucać obcą obecność
        - na podstawie rozmowy {druidka}Ilana dochodzi do wniosku, że źródłem przekleństwa musiał być artefakt Lwiogłowego Pająka, który zaczęła nosić by zasłonić swoje umiejętności przed Myrtonem, i nosiła do całkiem niedawna
        - kapłanka odradza też dalsze samodzielne eksperymenty z cudzymi snami, gdyż powrót do własnej głowy może okazać się problematyczny
        - na pożegnanie Ondra rzuca, by pozdrowiła od niej Nikolaia; zaskoczona Ilana odpowiada tylko, że Otyg także ma się nie najgorzej i wychodzi

##### [Sesja 149](#sesja-149) [Sesja 151](#sesja-151)
