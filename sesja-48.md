### Sesja 48
1. Łapiąc oddech
    - Otrzymawszy pokój, podpity [Kajetan](#g_kajetan) urządza wielką kąpiel. [Ilana](#g_ilana) w tym czasie eksperymentuje z modyfikacją swojego wyglądu. Przy użyciu swoich dziwnych zdolności zmienia kolor włosów, skóry i oczu, a następnie rusza na miasto poszukać posłańca z wiadomością od [Finarrina](#p_druid_finarrin).
    - W drodze do wyjścia z przybytku zaczepia ją karczmarz, niziołek. Co ciekawe, jest bardzo podobny do niziołków z Zielonej Świeczki. Nie rozpoznaje druidki, więc "przebranie" działa. Wskazuje dziewczynie drogę do wyjścia marudząc coś pod nosem.
    - Aby wyjść z "dziupli", w której nocujemy, należy przejść przez właz, który prowadzi pod stół w pomieszczeniu powyżej. To kantor, w którym podczas poprzendiej wizyty w Brugge próbowaliśmy sprzedać kamienie otrzymane od [Larsa](#p_lars). Prowadzą go - a jakże - niziołki (chyba reszta familii).
    - [Ilana](#g_ilana) odnajduje obie gęsi. Jedna piecze się na ruszcie, druga czeka w kolejce, związana, na kolanach jakiejś chłopki. 
    - Druidka odkupuje zmaltretowanego ptaka pod pretekstem śniadania dla siebie i kompanów.
    - W drodze powrotnej do uszu [Ilany](#g_ilana) dolatuje rozmowa robotników jednej z kuźni. Narzekają oni na nadmiar pracy. Wojsko czarnych zdaje się mobilizować.
    - [Ilana](#g_ilana) otrzymuje jedną z 2 wiadomości [Finarrina](#p_druid_finarrin) o tym, że są już w [Dorian](#l_dorian) i ktoś nadal ich śledzi. Dziewczyna rozmawia z gęsią w kantorze, czym niemal przyprawia staruszka niziołka o stan podzawałowy, jako że obsługa nie przywykła do magii jako takiej, a już na pewno nie do ludzi gadających ze zwierzętami. Następnie ptak zostaje puszczony wolno, a sama [Ilana](#g_ilana) wraca do pokoju.
    - Zrzucając z siebie iluzję, druidka melduje się u karczmarza. Zamawia herbatę i wypytuje dokładniej o dziwne poruszenie wojska. Jego zdaniem ma to mieć związek z "zamachem" na konwój i ruchami zbrojnymi po stronie redańskiej.
    - Następnie [Ilana](#g_ilana) wraca do pokoju żeby odbić się od klamki. Zza drzwi słyszy głośny, pijacki śpiew [Kajetana](#g_kajetan) i chlupot wody. Dobijanie się do drzwi skutkuje jedynie kilkoma zaciekawionymi głowami wysuniętymi z sąsiednich pokojów. 
    - Druidka odczekuje chwilę, zmienia się w kącie w mysz i przechodzi pod drzwiami, gdzie wraca do swojej zwyczajnej formy. [Kajetan](#g_kajetan) trochę się boczy, ale dokańcza flaszkę i kąpiel, po czym wychodzi nagi na korytarz. Twierdzi, że słyszał pod drzwiami gęś.
    - [Ilana](#g_ilana) sama sposobi się do kąpieli. W międzyczasie zdaje [Kajetanowi](#g_kajetan) krótką relację z tego, czego się dowiedziała.
    - Wygoniony z pokoju [Elf], na szczęście już ubrany, schodzi do karczmy. Zamawia u karczmarza kilka rzeczy potrzebnych do rytuału stworzenia przyzwańca i zajmuje miejsce za jedną z licznych kotar. Mag spodziewa się, że chowaniec może przydać się w walce.
    - W tym czasie [Ilana](#g_ilana) bierze długą kąpiel i robi wielkie pranie. Przyglądając się krytycznym okiem swoim ubraniom dochodzi do wniosku, że chyba pora postarać się o nowe - na obecnych zaczyna brakować niezacerowanych miejsc.
    - [Ilana](#g_ilana) już śpi kiedy do pokoju wraca [Kajetan](#g_kajetan). Elf przynosi ze sobą swojego nowego podopiecznego - małą sówkę podobną do tych, które widzieli podczas dziwnego załamania czasu w drodze do Brugge. Sam mag także setnie zmęczony kładzie się spać.
2. Plany i pożegnania
    - Elf pomaga poskładać rzeczy [Ilany](#g_ilana) kiedy ta jeszcze odsypia. Druidka budzi się i jest zaskoczona sową, początkowo biorąc ją za chowańca [Floriana](#p_florian_z_vicovaro). [Kajetan](#g_kajetan) jednak szybko klaruje, że to jego własny chowaniec. Jest zaskoczony, że [Ilanie](#g_ilana) udaje się porozmawiać z ptakiem. 
    - Druidka dowiaduje się przy okazji, że sowa jest płci żeńskiej i nie ma jeszcze imienia.
    - Schodzimy na dół i zamawiamy coś ciepłego do jedzenia. Przy jednym ze stolików zauważamy [Leiva](#p_leiv). Chłopak gra w karty i wydaje się wygrywać. Ma ze sobą plecak. Na nasz widok przerywa grę i macha, żebyśmy podeszli. 
    - Idziemy w trójkę do jednego z "pokoi" za kotarą. [Leiv](#p_leiv) po raz wtóry przeprasza nas za to jak rzeczy się potoczyły. Mówi też, że wyrusza z miasta - zamierza udać się na północ, do [Kerrack](#l_kerrack) albo i dalej. Jeżeli to nie wypali to rozważa także powrót na wyspy.
    - Młody Drummond wyjawia, że udało mu się przemycić w plecaku prezent pożegnalny - szklaną szkatułkę, którą zabrał z domu [Vicovaro](#p_florian_z_vicovaro) podczas pożaru. 
    - W szkatułce znajduje się kilka zwojów. Pojemnik jest jednak obłożony zaklęciem ochronnym - [Kajetan](#g_kajetan) lekko nadwyręża swoje zdolności, ale finalnie otwiera szkatułkę. 
    - Pergaminy w większości traktują o alchemii. Pomiędzy nimi znajdujemy także jeden zwój z formułą zaklęcia. [Kajetan](#g_kajetan) rozpoznaje je i chowa zwój do swojej książki.
    - [Leiv](#p_leiv) prosi żeby pozdrowić od niego jego braci na wypadek gdybyśmy nie spotkali się już w najbliższym czasie. Ściska nas i wychodzi.
    - Zostajemy sami. [Ilana](#g_ilana) niepokoi się o to, jaką wiadomość mogła nieść druga z gęsi - ta, która skończyła na rożnie. Prosi więc [Kajetana](#g_kajetan) o wysłanie wiadomości do druida. Dostajemy odpowiedź: "ochroniarze" przysiedli się do nich w karczmie w [Dorian]. To [Skovik](#p_skovik) zaczął wspomnianą wcześniej burdę. Możliwe, że któryś z ludzi [Kaspara](#p_kaspar) sprowokował go jakąś niewybredną uwagą (o co jak dobrze wiemy w przypadku Skovika wcale nie trudno).
    - [Kajetan](#g_kajetan), zgodnie z wcześniejszymi ustaleniami, informuje [Floriana](#p_florian_z_vicovaro), że atak na szpital nastąpi jutro rano. Mag prosi o dokładny opis pomieszczenia, w którym rzekomo przechowywane są jego fanty i sztylet [Larsa](#p_lars).
    - Elf zamawia piwo i prosi o kontakt z [Larsem], kiedy [Ilana](#g_ilana) załatwia dla siebie nowe ubranie. Oferuje się jej wycieczkę do krawca.
    - W drodze do krawca druidka zauważa kruka [Vicovaro](#p_florian_z_vicovaro) krążącego nad wejściem do kanałów.
    - Po powrocie [Ilany](#g_ilana) zaczynamy opracowywać dokładny plan działania kiedy za kotarą, serwując piwo, staje nikt inny, a sam [Lars](#p_lars). Dogadujemy ostatnie szczegóły, wysyłając jednocześnie magowi dokładny opis pomieszczenia.
    - Udajemy się na nocleg zregenerować siły przed sądnym dniem.
2. Zasadzka
    - Zbieramy się razem z resztą ludzi nad ranem. [Lars](#p_lars), zgodnie z umową, zmienia się w Leiva. Będziemy udawać sojuszników maga tak długo jak to możliwe.
    - Ludzie z Towarzystwa dzielą się zgodnie z rozkazami na 3 grupy: 
        - jedna grupa ma się schować pod podłogą i zaatakować tego, kto wejdzie do magazynu 
        - druga grupa, z nami na czele, będzie czekała przy głównym przejściu prowadzącym do szpitala; na wszelki wypadek, gdyby okazało się, że mag sam się nie pofatygował po fanty i siedzi w szpitalu, będziemy mogli szybko zmienić swoje położenie
        - trzecia grupa ma się rozproszyć i odciąć pozostałe wejścia do pokoju.
    - Kiedy tak czekamy przyczajeni, słyszymy kroki i przez otwór w drzwiach widzimy jak do pokoju wchodzą zbrojni. Jeden z nich zdaje się być wyższy rangą i zażądza akcją.
    - Dwóch sierżantów i kapitan rozglądają się po pokoju. Sprawdzają skrzynie zawierające ukradzione rzeczy [czarodzieja](#p_florian_z_vicovaro).
    - Nadal nie jesteśmy przekonani, czy nasza ofiara pofatygowała się osobiście. By rozwiać wątpliwości, [Kajetan](#g_kajetan) pisze do maga wiadomość, że to pułapka i biegniemy mu na odsieć. Oczami sowy elf widzi pióro i pergamin wiszące w powietrzu w korytarzu tuż za drzwiami, gdy [Florian](#p_florian_z_vicovaro) odpisuje. Dziwi to nas, ale szybko decydujemy, że mag musi być w bezpośredniej okolicy - atakujemy.
    - Widząc nas na froncie Nilfgaardczycy są niezdecydowani, czy powinni atakować. Daje nam to element zaskoczenia, który wykorzystujemy najlepiej jak tylko potrafimy.
    - [Vicovarro](#p_florian_z_vicovaro), widząc co się święci, rzuca kulę ognia do pomieszczenia, odsłaniając się spod zaklęcia niewidzialności, po czym wykonuje strategiczny odwrót. [Ta niedorajda Lars](#p_lars) rzuca się w pogoń za magiem.
    - [Ilana](#g_ilana), zmieniona w ogromnego łosia, blokuje przejście. Sprawia krwawą łośnię ludziom Larsa, którzy mieli nas wspierać, ale znaleźli się w ogniu wywołanym przez maga. 
    - [Kajetan](#g_kajetan) teleporuje się przez zablokowane przejście i rusza w pościg za magiem i szpiegiem.
    - [Ta oferma](#p_lars) dalej podąża za [magiem](#p_florian_z_vicovaro), utrudniając mu ucieczkę. [Kajetan](#g_kajetan) z trudem przeciska się przez oddział Czarnych, starając się spowolnić [czarodzieja](#p_florian_z_vicovaro) a [druidka](#g_ilana) powoli przeciska się przez wąskie przejście metodycznie miażdżąc strażników.
3. Fiasko
    - Walka wre, słyszymy głos kroków dobiegający zarówno z dołu schodów jak i z góry, od wejścia do kanałów. Konstatujemy, że oto idzie na odsiecz pomoc dla obu stron konfliktu.
    - Mocno raniony [Vicovarro](#p_florian_z_vicovaro), w akcie desperacji salwuje się ucieczką - teleportuje się zanim którykolwiek z pozostałych magów zdążył zareagować.
    - Wściekli i przerażeni konsekwencjami niedokończonej roboty, rzucamy się w kierunku szpitala, licząc na łut szczęścia lub zarozumiałość wroga.