### Sesja 60
1. Wieści i zlecenie
    - Budzimy się rano w miarę wypoczęci. Idziemy do ratusza dopytać o szczegóły zlecenia na chrabąszcza. [Burmistrza](#p_oleg) nie zastajemy - strażnicy odsyłają nas do karczmy.
    - W [Nowym Zrębie](#l_nowy_zrab) [Oleg](#p_oleg) przekazuje mieszczanom wieści jakie otrzymał od gońca - [Addę](#p_adda), królową [Temerii](#l_temeria), oraz nowonarodzonego księcia [Foltesta](#p_foltest) zaatakowała jakaś czarownica, pewnikiem sama [Filippa Eilhart](#p_filippa_eilhart). Królowej nic nie jest, jednak książę został zauroczony.
    - W związku z atakiem polowanie na czarownice zostaje wznowione. W karczmie widzimy młodego kapłana, nie posiadającego się z radości, niecierpliwie czekającego na swoją część przemówienia o roli kultu Wiecznego Ognia. Widzimy też - przyglądającego nam się z resztą - mężczyznę przedstawionego motłochowi jako Kapitan Braunn, członek zakonu [Łowców Czarownic](#r_lowca) (już nie _Potworów_, najwyraźniej te bronią się bardziej niż baby z krostami na nosie i niespokojnie śpiące dzieci).
    - Kapitan przyjechał aż z [Novigradu](#l_novigrad) i szuka ochotników do stworzenia nowego oddziału [Łowców](#r_lowca). Ma na sobie herb, który kojarzymy już dość dobrze - trzy głowy przebite mieczem.
    - Tłum rozchodzi się. Rozmawiamy z [Olegiem](#p_oleg):
        - opowiadamy jak natknęliśmy się na rdzawe chrabąszcze idąc w kierunku [Mariboru](#l_maribor) od [Góry Carbon](#l_gora_carbon) jakiś czas temu, oraz o krasnoludach, które walczą z podobnym problemem
        - [burmistrz](#p_oleg) oferuje nam 200GP za pozbycie się szkodników, jeśli udowodnimy, że nasza teoria jest prawdziwa i kolejne 200GP jeśli problem nie wróci w ciągu miesiąca
        - [Kaspar](#p_kaspar) oczywiście nie zostawił dla nas obiecanych 1000GP
        - ostrosłup - "kamień węgielny" w parku ufundował anonimowy darczyńca (jak było można się domyślać), burmistrz nie chce zdradzić nic więcej
2. Tartak i zwiady
    - Z polecenia [burmistrza](#p_oleg), prowadznei przez dwóch strażników odwiedzamy tartak kawałek za miastem. Rzeczywiście większość narzędzi jest przerdzewiałych, dokładnie tak jak spodziewalibyśmy się po robakach, które podejrzewamy.
    - Narzędzia zawieszone wysoko na ścianie są niemal nietknięte. Deski na podłogach są zupełnie luźne, po gwoździach ani śladu. Pod nimi znajdujemy korytarze rozmiarem przypominające szczurze.
    - Zbieramy trochę złomu na przynętę i ruszamy dalej, dziękując strażnikom za cierpliwość i wspominając, że póki co narzędzia chłopi powinni trzymać wysoko.
    - Wyruszamy do kanałów. Ktoś nas śledzi, jednak nie udaje nam się go złapać. Po delikwencie zostają jedynie ślady bosych stóp i oddalający się dźwięk klapania tychrze o błocko.
    - Korzystając z chwili [Kajetan](#g_kajetan) wysyła wiadomość do [Keiry](#p_keira_metz), chciałby zamienić kilka słów na temat ruin posiadłości [Merigold](#p_triss_merigold).
    - W kanałach udajemy się do początku korytarza chrabąszczy. Łapiemy jednego mniejszego osobnika na przynętę - okazuje się, że czułki i żuwaczki bestii niszczą metal, doprowadzając go do stanu, w którym jest dla nich jadalny.
    - Wyruszamy z naszym okazem do [Olega](#p_oleg) udowodnić, że nasza teoria jest słuszna. [Burmistrz] zdaje się być bardzo zadowolony z efektów naszej pracy.
    - [Ilana](#g_ilana) kątem oka zauważa napis na jednej z teczek pośród papierów piętrzących się na biurku: _"Park im. Merigold"_.
    - Z okna dostrzegamy kapitana Braunna. Mężczyzna wykazuje wręcz niezdrowe zainteresowanie naszymi osobami. Szkolący właśnie nowych kadetów kapitan używa na nich podobnego wisiorka jak [Myrton](#p_lord_myrton) i [Igna](#p_igna) do wykrycia użytkowników magii.
3. Z powrotem w kanał
    - Wracamy do kanałów. [Kajetan](#g_kajetan) mało delikatnie wyrywa [Ilanie](#g_ilana) kilka włosów i zabezpiecza nimi bramę - będziemy mieli pewność, że jesteśmy śledzeni jeśli ktoś zerwie je otwierając bramę.
    - Ruszamy w głąb, ku wejściu do tuneli robaków. [Druidka](#g_ilana) eksperymentuje, sprawdzając na co stworzenia są wrażliwe, gdy [Kajetan](#g_kajetan) zauważa w cieniach śledzącego nas niziołka. Wywołany zwiewa aż się za nim kurzy.
    - [Kajetan](#g_kajetan) wysyła w głąb tuneli bandę przyzwanych stworków, które eksterminują mniejsze owady, a ich matkę (królową?) przeganiają, odsłaniając kolejny tunel pod ziemią. Tuneli jest więcej i zdają się ciągnąć w nieskończoność, rozgałęziać i zbiegać.
    - Oprócz konwencjonalnych obrażeń kłutych karaczany są wrażliwe na ogień i galaretowaty śluz zalegający w kanałach. Wychodzimy z kanałów odpocząć i zastanawiając się jak permanentnie usunąć szkodniki.
4. Niespodziewana konferencja
    - Chwilę po tym, jak rozbijamy obóz w lesie za miastem, w okolicy zaczynają skupiać się małe, tańczące świetliki.
    - Zaniepokojona [Ilana](#g_ilana) pyta [Kajetana](#g_kajetan) co się dzieje, ale światełka szybko nas otaczają, rozpoczynając wizję - w okół nas siedzi sześć postaci.
    - Jedna z postaci to [Keira](#p_keira_metz), która informuje nas, że prosić o rozmowę członka Rady Nowej [Kapituły](#r_kapitula) (jak na przykład ją) jest równoznaczne z prośbą o audiencję całej Rady. Nie kryje złośliwej satysfakcji. [Kajetan](#g_kajetan), udając niewzruszonego, domyśla się, że to zemsta za pierwszą wiadomość wysłaną w nie najlepszym momencie - czarodziejka, zdaje się, nie zadowoliła się przeprosinami.
    - [Elf](#g_kajetan) rozpoznaje większość postaci, a ostatnia przedstawia się sama. Są to [Margarita Laux-Antille](#p_margarita) (rektorka [Aretuzy](#l_wyspa_thanedd)), [Ida Emean aep Sivney](#p_ida) (jedna z wolnych elfów z Dol Blathanna), [Triss Merigold](#p_triss_merigold), [Dorregaray](#p_dorregaray) z Vole (Rektor [Ban Ard](#l_ban_ard)) oraz [Radcliffe](#p_radcliffe) z [Oxenfurtu](#l_oxenfurt) (Mistrz Arkanów). 
    - Po krótkiej dyskusji, okraszonej wymianą uszczypliwości między magami, [Kajetan](#g_kajetan) dostaje pozwolenie aby oczyścić, ustabilizować i zająć resztki piwnic pod [Mariborem](#l_maribor).
    - Z miejsca w oczy rzuca się nieskrywana niechęć [Idy Emean](#p_ida) do [elfa](#g_kajetan), którego czarodziejka od początku spotkania traktuje z góry.
    - [Kajetan](#g_kajetan), korzystając z obecnej audiencji, opowiada o swojej przypadłości, chorobie (czy klątwie), prosząc jednocześnie o radę. [Ida](#p_ida) impertynencko rzuca zaklęcie milczenia, przerywając [elfowi](#g_kajetan). Nie przebierając w słowach nazywa go renegatem, po czym opuszcza spotkanie. 
    - [Kajetan](#g_kajetan) kończy swoją historię. [Dorregaray](#p_dorregaray), wiedzący o [Wranach](#r_wran) najwięcej, zaprasza [Kajetana](#g_kajetan) do swojej pracowni. Okazuje się, że to on jest tym magiem, który utknął na [Skellige](#l_wyspy_skellige). Na spotkanie przyodział się nawet w futrzany kubrak w barwach jednego z klanów (szary i czerwony).
    - Pada propozycja, aby [elf](#g_kajetan) podjął współpracę z Nową [Kapitułą](#r_kapitula), ten jednak odmawia - na chwilę obecną interesuje go kooperacja na zasadzie "przysługa za przysługę", a zachowanie [Idy](#p_ida) oraz uszczypliwości między członkami Rady nie napawają optymizmem.