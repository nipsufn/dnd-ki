### Sesja 60
1. Wieści i zlecenie
    - Wyruszamy do ratusza, dowiedzieć się o zlecenie. [Burmistrza](#p_oleg) nie zastajemy - strażnicy odsyłają nas do karczmy
    - w [Nowym Zrębie](#l_nowy_zrab) [Oleg](#p_oleg) przekazuje mieszczanom wieści jakie otrzymał od gońca - [Addę](#p_adda), królową [Temerii](#l_temeria), oraz księcia [Foltesta](#p_foltest) zaatakowała jakaś czarownica, pewnikiem sama [Filippa Eilhart](#p_filippa_eilhart). Królowej nic nie jest, jednak książę został zauroczony
    - W związku z atakiem, polowanie na czarownice zostaje wznowione. W karczmie widzimy młodego kapłana, nie posiadającego się z radości, niecierpliwie czekającego na swoją część przemówienia o roli kultu Wiecznego Ognia. Widzimy też, przyglądającego nam się z resztą, mężczyznę, przedstawionego motłochowi jako Kapitan Braunn, członek zakonu [Łowców Czarownic](#r_lowca) (już nie _Potworów_, najwyraźniej te bronią się bardziej niż baby z krostami na nosie i niespokojnie śpiące dzieci), który będzie rozpoczynał rekrutację. Ma na sobie herb który kojarzymy już dość dobrze - trzy głowy przebite płonącym mieczem
    - Tłum rozchodzi się. Rozmawiamy z [Olegiem](#p_oleg):
        - opowiadamy jak natknęliśmy się na rdzawe chrabąszcze idąc w kierunku [Mariboru](#l_maribor) od [Góry Carbon](#l_gora_carbon) jakiś czas temu, oraz o krasnoludach które walczą z podobnym problemem.
        - [Burmistrz](#p_oleg) oferuje nam 200GP za pozbycie się szkodników, jeśli udowodnimy że nasza teoria jest prawdziwa, i kolejne 200GP jeśli problem nie wróci w ciągu miesiąca. Zostaniemy oprowadzeni po tartaku i dostaniemy żelastwa na przynętę
        - [Kaspar](#p_kaspar) oczywiście nie zostawił dla nas obiecanych 1000GP
        - Ostrosłup - "kamień węgielny" w parku ufundował anonimowy darczyńca (jak było można się domyślać)
2. Tartak i kanały
    - w tartaku, kawałek za miastem, rzeczywiście większość narzędzi jest przerdzewiałych, dokładnie tak jak spodziewalibyśmy się po robakach które podejrzewamy
    - narzędzia zawieszone wysoko na ścianie są nietknięte.
    - deski na podłogach są zupełnie luźne, po gwoździach ani śladu. pod nimi - korytarze, rozmiarem przypominające szczurze
    - zbieramy trochę złomu i ruszamy dalej, dziękując strażnikom za cierpliwość i wspominając że póki co narzędzia chłopi powinni trzymać wysoko
    - wyruszamy do kanałów. Ktoś nas śledzi, jednak nie udaje nam się go złapać
    - [Kajetan](#g_kajetan) wysyła wiadomość do [Keiry](#p_keira_metz), chciałby zamienić kilka słów
    - w kanałach udajemy się do początku korytarza chrabąszczy. Łapiemy jednego na przynętę - okazuje się że czułki i żuwaczki bestii niszczą metal, doprowadzając go do stanu w którym jest dla nich jadalny
    - wyruszamy z naszym okazem do [Olega](#p_oleg), udowodnić, że nasza teoria jest słuszna
3. Z powrotem w kanał
    - wchodzimy do kanałów, zabezpieczając bramę włosem [Ilany](#g_ilana)
    - wyruszamy w głąb, ku wejściu do tuneli robaków. [Druidka](#g_ilana) eksperymentuje, sprawdzając na co stworzenia są wrażliwe, gdy [Kajetan](#g_kajetan) zauważa w cieniach śledzącego nas niziołka - możliwe że Andy'ego, który zwiewa aż się za nim kurzy
    - [Kajetan](#g_kajetan) wysyła w głąb tuneli bandę przyzwanych monstrów, które eksterminują mniejsze owady, a ich matkę czy królową przeganiają, odsłaniając kolejny tunel pod ziemią
    - wychodzimy z kanałów odpocząć i zastanawiając się jak permanentnie usunąć szkodniki
4. Niespodziewana konferencja
    - chwilę po tym, jak rozbijamy obóz w lesie za miastem, w okolicy zaczynają skupiać się świetliki
    - [Ilana](#g_ilana) podchodzi do [Kajetana](#g_kajetan) zapytać co się dzieje, a światełka szybko nas otaczają, rozpoczynając wizję - w okół nas siedzi sześć postaci
    - Jedna z postaci to [Keira](#p_keira_metz), która informuje nas, że prosić o rozmowę członka Rady Nowej [Kapituły](#r_kapitula) (jak na przykład ją), to równoznaczne z prośbą o audiencję całej Rady. Nie kryje złośliwej satysfakcji, a [Kajetan](#g_kajetan), udając niewzruszonego, domyśla się że to zemsta za pierwszą wiadomość wysłaną w nie najlepszym momencie - czarodziejka, zdaje się, nie zadowoliła się przeprosinami
    - [Elf](#g_kajetan) rozpoznaje większość postaci, a ostatnia przedstawia się sama. Są to [Margarita Laux-Antille](#p_margarita), [Ida Emean aep Sivney](#p_ida), [Triss Merigold](#p_triss_merigold), [Dorregaray](#p_dorregaray) z Vole oraz [Radcliffe](#p_radcliffe) z [Oxenfurtu](#l_oxenfurt)
    - po krótkiej dyskusji, okraszonej wymianą uszczypliwości między magami, [Kajetan](#g_kajetan) dostaje pozwolenie, aby oczyścić, ustabilizować i zająć resztki piwnic pod [Mariborem](#l_maribor). Od razu widoczna jest niechęć [Idy Emean](#p_ida) do [elfa](#g_kajetan)
    - [mag](#g_kajetan), korzystając z obecnej audiencji, opowiada o swojej przypadłości, chorobie czy klątwie, prosząc o radę. [Ida](#p_ida) chamsko rzuca zaklęcie milczenia, przerywając [Kajetanowi](#g_kajetan). Nie przebierając w słowach nazywa go renegatem po czym opuszcza spotkanie, a [elf](#g_kajetan) kończy swoją historię
    - [Dorregaray](#p_dorregaray), wiedzący o [Wranach](#r_wran) najwięcej, zaprasza [Kajetana](#g_kajetan) na [Skellige](#l_wyspy_skellige)
    - pada propozycja, aby [elf](#g_kajetan) podjął współpracę z Nową [Kapitułą](#r_kapitula), ten jednak odmawia - na chwilę obecną interesuje go kooperacja na zasadzie "przysługa za przysługę", a zachowanie [Idy](#p_ida) oraz uszczypliwości między członkami Rady nie napawają optymistycznie