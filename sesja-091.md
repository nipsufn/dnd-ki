### Sesja 91
##### [Sesja 90](#sesja-090) [Sesja 92](#sesja-092)
1. Skończyć robotę
    - Kasimir przysyła kapłana, brata Riordana, przekazując przez {dziesiętnika}Tom, że powinniśmy "uważać na plecy".
    - Braciszek, podobnie jak my, jest winny diukowi Myrtonowi przysługę. Ma na głowie wytatuowany tekst, może fragment modlitwy w języku, którego nie rozpoznajemy i zdaje się nieustannie chować w cieniu kaptura.
    - Opędzając się od latających mebli, schodzimy do podziemi.
    - Ilana i Kajetan odciągają uwagę duchów, podczas gdy sprawiający wrażenie przerażonego Riordan odprawia rytuał oczyszczenia.
    - Banshee na odchodnym wskazuje na plecak {maga}Kajetan, szepcząc "Shaerrawedd".
    - Przy płocie czeka na nas wianuszek powitalny złożony z grupy Łowców i Kasimira. Wycieńczeni rozmawiamy z {komendantem}Kasimir podczas przeszukiwania domów:
        - mieszkanie po szewcu możemy przepisać na siebie, jeśli znajdziemy akt własności
        - komendant skupuje od nas srebrne miecze Łowców, polecając Hatoriego z Novigradu jako kogoś, kto mógłby wykonać podobne na zamówienie
        - wszelka dokumentacja i raporty związane ze sprawą ołtarza zniknęły, podobnie jak dwa inne fragmenty zaklęcia znalezione przy sprawie, przechowywane przez Łowców
        - zatuszowano nazwiska Łowców uczestniczących w śledztwie oraz kapłanów pomagających w "oczyszczeniu"
        - działo się to zdaje się pod nosem Myrtona, kiedy ten sposobił się do wyjazdu do Wyzimy
        - przejście do lochu udatnie maskuje elfi płaszcz pomagający się ukryć
        - w jaskini, po drugiej stronie balkonu, ktoś zaczął drążyć drugie przejście
        - obraz zasłaniający zejście do piwnicy przedstawia, zdaniem Kasimira, nieistniejący zameczek w widłach Buiny i Nimnaru
        - znajdujemy też nieco mosiężnych sztućców, podłużne zamknięte pudełko, 3 pierścionki, trochę złota i dwa obrazy:
            - "__Podróżniczka__" - przedstawia elfkę kojarzącą nam się z właśnie odprawioną Banshee, w identycznym płaszczu jak ten, który znaleźliśmy; w rękach ma dzienniczek, z którego wyciągnęliśmy kawałek zaklęcia; Kajetanowi zdaje się, że widział ją kilka razy w Górach Sinych; 
            - autoportret z niedokończonym mężczyzną w tle, z ręką na ramieniu autorki; sygnowany podpisem "ELP"
        - akt własności mieszkania szewca udaje nam się znaleźć w skromnym sejfiku; dokument wymienia z nazwiska Edgara Buttes, niech mu ziemia lekką będzie
    - Setnie umęczeni wracamy do Różyczki. Zastajemy tam Viggo z Janusem. {Zielarz}Viggo przyjął nasze zaproszenie, gawędzimy przy kolacji:
        - malarka była dobrze sytuowana, w mieście od jakiegoś roku, w bliźniaku mieszkała z prawa zasiedzenia(?)
        - pazury Gryfów czernieją w obecności trucizn, poza tym serce i jaja mogą być używane w procesach alchemicznych
        - zapytany, czy nie potrzebuje jakiejś przysługi, Viggo prosi, by upewnić się, że profesor Szezlok z Oxenfurtu, specjalista od magii teoretycznej, jest w dobrym zdrowiu po zamieszkach na uniwersytecie - możliwe, że mógłby pomóc jego małżonce, Sybil
        - {zielarz}Viggo wspomina o prymusce z katedry medycyny, Shani, która także powinna coś wiedzieć o dializie
        - Oxenfurt posiada katedrę magii teoretycznej, której ani Radowid, ani Łowcy nie gnębią - sama uczelnia jest apolityczna i dobrze się trzyma
    - Pożegnawszy Vigga udajemy się na spoczynek. Ilana znów śni dziwny sen o Skoviku. Tym razem ma jednak więcej kontroli. W jaskini, oprócz Skovika jest ona sama i trzecia postać: Lödbroke. Wszyscy troje są pobrużdżeni i w skrwawionych bandażach. Za nimi czają się niedźwiedzie. Ilana czuje szczęki zaciskające się na jej szyi. Potem ciemność, z której budzi się na powrót w jaskini. Słysząc maniakalny śmiech Lödbrokea w tle obserwuje, jak jej rany goją się w mgnieniu oka.
2. Dzień by odetchnąć
    - Ranem Ilana budzi się w poszarpanej pościeli. Tknięta przeczuciem prosi Kajetana o wysłanie wiadomości do Reahi. Dowiadujemy się, że:
        - Lödbroke to skurwysyn
        - żeglował na "Postrachu Mórz"
        - z niejakim Morkvargiem napadli na Ogród Freyji
        - łowca nie jest Vildkaarlem
        - jego przywódca/herszt/przełożony (którego jednak chyba ma) jest wilkołakiem
        - wyzwany i pokonany, zrobi czegokolwiek się od niego nie zażąda
        - w świątyni (na świętej ziemi?) nie podniesie na nikogo ręki - nie może
        - wyzwać można go na dowolny rodzaj walki - nie wolno mu odmówić
    - Kajetan kupuje u jubilera, Ruprechta, spory kawałek aleksandrytu do zaklęcia komunikacyjnego, które dostał od Stregobora. Jest obruszony, gdy Ilana, miast dołożyć się po prostu z pieniędzy, które trzyma na rzecz drużyny, komplikuje i opowiada o rachowaniu. {Elf}Kajetan płaci więc z własnej kieszeni.
    - Odbieramy naszą butelkę "Białej Mewy" od Lukrecji.
    - Kupujemy też flaszkę czegoś o nazwie "Smocza Krew" - ponoć jest to wysokoprocentowy bimber aż z dalekiej Zerrikanii.
    - Załatwiamy przepisanie aktu własności mieszkania po Edgarze. Rzecz potrwa jakiś tydzień i będzie kosztowała 150GP.
    - Ilana pisze trochę z Lambertem, próbując dowiedzieć się więcej o Gryfach:
        - bestii najlepiej przypalić skrzydła, żeby nie latała
        - Keira dalej jest nieprzytomna, ale Merigold przybyła i się nią zajmuje
        - Triss Merigold przywiozła ze sobą jakiś eskel, ale wiedźmin nie chce powiedzieć co to takiego
    - W nocy Ilana ma znów ten sam sen. Tym razem klęczą tylko ona i Skovik. Wokół leżą zwłoki kilkorga ludzi, w tym Lödbrokea, a Ilana w zakrwawionych dłoniach trzyma jego serce. Skovik patrzy na nią z niemą aprobatą. Za {druidką}Ilana coś wydaje wilczy warkot i znów na jej szyi zaciskają się kły. Tym razem jednak budzi się w jaskini bez ran, za to z posmakiem krwi z nadgryzionego serca.
3. Na Gryfa
    - Wraz z bandą Zyvika wyruszamy w górę Iny, przez Dornhal, do jednego z jej źródeł.
    - W drodze nocami męczy Ilanę ten sam sen, ale z różnymi zakończeniami. W jednym z nich, oprócz serca łowcy, {druidka}Ilana trzyma też serce Skovika, a głos wielkiego, szarego wilka mówi, że to jej przeznaczenie.
    - Podróż zajmuje nam kilka dni. W drodze gryf zauważa nas na terytorium, które uznał za swoje, jednak dzięki wiedzy Kaedweńczyków unikamy przedwczesnej potyczki.
    - U stóp gór rozdzielamy się. Ilana, Kajetan i Zyvik zasadzą się na bestię w jej leżu, a reszta bandy przyciągnie jego uwagę i wymęczy w obozowisku
    - Samotrzeć docieramy do jeziorka. Napisy na obelisku na środku są wyryte w dialekcie druidycznym, jednak {dziewczyna}Ilana, słysząc komentarz {elfa}Kajetan na temat druidów - morderców i gwałcicieli, jest bardzo dotknięta. Dokładną treść inskrypcji zachowuje dla siebie, stwierdzając tylko, że jej zdaniem Kajetan nic nie wskóra, bo nie jest godzien i że już nic mu więcej nie powie.
    - Widocznie skłóceni, zaczynamy walkę z nie najlepszych pozycji. Nie udaje nam się zaskoczyć Gryfa, jednak, dzięki łutowi szczęścia i szczypcie przygotowań, pokonujemy go łatwiej, niż się spodziewaliśmy.
    - Czekając, aż nasze wsparcie upora się z oporządzeniem truchła, Kajetan przygotowuje aleksandryt do użycia. W tym celu wykorzystuje jeziorko - punkt mocy, na którym stoi obelisk.
    - Ilana powoli dochodzi do siebie po tym, jak oślepiony gryf zrzucił ją z wysokości. Szczęśliwy traf sprawił, że trafiła w wodę, inaczej nie byłoby co zbierać. Kątem oka obserwuje poczynania {elfa}Kajetan.
    - Kajetan czerpie moc do oporu - do momentu, aż w sadzawce zaczyna brakować wody. Dumny z siebie i zadowolony, że oto naładował swój kamień energią, usiłuje wyjść na brzeg, lecz po kilku krokach pada skrajnie wyczerpany.
    - {Druidka}Ilana od razu przyskakuje do {elfa}Kajetan i leczy go, gdy nad ich głowami rozpętuje się gwałtowna burza. Wtem, nagła eksplozja gasi ich świadomość, a stojący w teraz osuszonej niecce menhir pęka z trzaskiem.

##### [Sesja 90](#sesja-090) [Sesja 92](#sesja-092)