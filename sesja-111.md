### Sesja 111
##### [Sesja 110](#sesja-110) [Sesja 112](#sesja-112)
1. W pułapce umysłu
    - Umykamy Minotaurowi - Kajetan używa zaklęcia, by całą naszą trójkę odesłać na rodzimą płaszczyznę.
    - Odnajdujemy się nie w lochu pod górą Cremora, a w targanej wiatrem dolinie. Na środku krajobrazu stoi uschnięta, martwa wierzba z jakąś tabliczką. Na tabliczce ktoś wypisał, zdaje się, zagadkę:
    _Ma mnie każdy, lecz nie każdy lubi, potrafisz uwierzyć? Możesz mnie dotknąć, zobaczyć, lecz nie zdołasz uderzyć. Bawię dziecko, przygnębiam starca, cieszę dziewczę urocze. Kiedy płaczesz, ja szlocham, gdy się śmiejesz - i ja chichoczę._ Ilana domyśla się, że może chodzić o odbicie w lustrze. Rozgląda się więc po okolicy w poszukiwaniu takowego.
    - Kajetan w tym czasie dogląda Zangenisa. Mag jest ledwo żywy.
    - W około widzimy porozrzucane zwierciadła. W jednym, przyczepionym do skały ciernistymi pnączami, Ilana dostrzega jakiś ruch.
    - W lustrze widzimy golącego się Finarrina w komnatce w Nastrogu. Po chwili wizja rozmywa się, a lustro matowieje.
    - W pozostałych lustrach, zamiast własnych odbić także widzimy codzienne życie ludzi - tych obcych i kilku dobrze nam znanych:
        - Kaspar w szlafmycy, który ma na szyi prosty amulet ochronny (Kajetan ma pomysły jak go obejść)
        - wiedźmin od Hatoriego w czasie łóżkowych igraszek
    - Nie udaje nam się znaleźć żadnego normalnego lustra - po krótkiej obserwacji scenki rodzajowej każde z nich matowieje.
    - Czas w tym miejscu płynie dziwnie, jak gdyby interwałami. Nie sposób określić ile czasu upływa nam na podróży po okolicy, czy między różnymi czynnościami.
    - Klecimy prowizoryczne nosze dla Zangenisa. Tułamy się jakiś czas, w poszukiwaniu drogi wyjścia.
    - Wędrując po okolicy zauważamy głaz z kolejną, tym razem nieco seksistowską zagadką i śladem po zatkniętym mieczu. Po nieudolnych próbach Ilany we wbiciu któregoś z wyszabrowanych mieczy Łowców, Kajetan przejmuje ostrze i bez większego trudu lokuje je w kamieniu.
    - Opodal zauważamy inny kamień, spod którego nagle zaczął płynąć strumyk. Podążając za nim, znów nie wiadomo jak długo, odnajdujemy się ni stąd ni zowąd w okolicy studni wypełnionej jakby nieprzebitą, wręcz namacalną ciemnością. Na studni, a jakże, czeka na nas trzecia już zagadka. Przy studni stoi wiadro, lecz brakuje liny.
    - Nie będąc w stanie nic zobaczyć, Kajetan wpada na pomysł aby użyć sowy do zbadania studni. Ptak niby zostaje przywołany, ale nigdzie go nie ma. Patrząc jej oczami Kajetan widzi nasze nieprzytomne ciała w znajomym pomieszczeniu w Risbergu.
    - Drugi pomysł to spróbować użyć któregoś z luster do patrzenia wgłąb "nie wprost". Studnia jest pusta. Próby napełnienia jej wodą - czy to z użyciem magii, czy to czerpiąc ze strumyka, kończą się niepowodzeniem.
    - Po rozważaniach decydujemy się wleźć do studni, na której dnie na ścianach zauważamy płaskorzeźby. Postaci wskazują na jedno z dwóch zamurowanych przejść. Wokół, zza ściany szumi woda.
    - Rozbieramy jedne z drzwi. Pomieszczenie wypełnia do kolan woda, a my, widząc swoje odbicia, budzimy się w Risbergu.
2. Z powrotem do miasta
    - Zangenis osuwa się nieprzytomny na ziemię, z jego oczu i nosa wydobywa się dym. Obłok formuje się w głowę mężczyzny o delikatnych rysach i jasnych włosach, zanim rozprasza się w błysku światła dwustronnej świecy. Kajetan nie może go ocucić, jednak {mag}Zangenis nabiera nieco zdrowszego kolorytu.
    - Ilana zostawia ich i biegnie sprawdzić, czy wyspiarze dalej tu są. Nie jest pewna ile czasu minęło i czy któryś z nich nie próbował dotknąć feralnej czaszki pod naszą nieobecność.
    - Na szczęście nie było nas raptem kilka godzin. {Druidka}Ilana odnajduje Skovika i Ivara tam, gdzie ich zostawiła. {Młodzian}Ivar odnalazł kryptę ostatniego z Zielonych Rycerzy i rozmawiał z jego duchem. Jest w bardzo dobrym humorze, a jego topór znów niesie w sobie magię Aen Drisichean.
    - W oczekiwaniu na Ivara Ilana rozmawia ze Skovikiem - pyta go czy wybierze się z nią na bal na Thanned. {Osiłek}Skovik nie jest skłonny bawić na takim wydarzeniu, ale miast tego chętnie spędzi z nią ostatni wieczór przed nadchodzącą rozłąką. Razem z Lodbroke będą po powrocie do Gors Velen szukać statku, który zabierze ich na Skellige lub do Kerrack, by stamtąd ruszyć dalej.
    - Zbieramy się do kupy i - zapowiedziawszy się uprzednio - teleportujemy do Gors Velen, prosząc o transport i pomoc dla Zangenisa.
3. Wieczór przed balem
    - Przy kręgu wita nas Keira, którą wezwano do Zangenisa. Towarzyszący jej orszak odbiera od nas maga i statuę-kobietę, którą przytargała Ilana z zamiarem odczynienia uroku. {Czarodziejka}Keira obiecuje zająć się sprawą po balu.
    - Rozdzielamy się - Kajetan wybiera się na Thanedd, podczas gdy Ilana chce zafundować wyspiarzom trochę wygód, nim każdy znów ruszy w swoją stronę.
    - Kajetan oddala się, rozmawiając z Keirą:
        - Zangenis jest bardzo osłabiony, ale raczej wróci do siebie
        - u Mardina na {elfa}Kajetan czeka jakaś wiadomość
        - w czasie jego nieobecności próbowała się z nim pilnie skomunikować Margarita, w chwili obecnej jest w Srebrnej Czapli
    - Czekający na {niego}Kajetan list jest od Filavandrela - nic nie znaczący zbitek słów, w którym można doszukiwać się tuzina podtekstów.
    - Będąc w swojej komnacie, {elf}Kajetan komunikuje się z Mirną. Dziewczyna jest na pokładzie Białego Bursztynu z Verden, powinna zejść z pokładu o poranku.
    - Pomny prób kontaktu ze strony Rity, Kajetan zachodzi do Czapli. W [ekskluzywnej restauracji](Srebrna Czapla) Margarita zaprasza {czarodzieja}Kajetan na kolację. {Mag}Kajetan jest zaskoczony obecnością wystraszonej Darii, stara się stworzyć atmosferę spokoju i bezpieczeństwa. Gdy dziecko usypia, dowiaduje się, co się wydarzyło:
        - świątynię Melitele zaatakował specjalny oddział Nilfgaardzki wysłany przez Floriana Vicovaro, kombinowali coś przy kręgu teleportacyjnym.
        - podobno {nilfgaardzki mag}Florian wykombinował jak odczytać historię teleportacji z Mariborskiego kręgu, niszcząc go w procesie
        - żołnierze próbowali zmusić kapłanki do kooperacji, grożąc mordowaniem
        - przerażona Daria, próbując pomóc swoimi umiejętnościami, usmażyła jednego żołdaka zakutego w zbroję, parząc przy tym dotkliwie siostrę Iolę
        - silny impuls magiczny ściągnął na dziecko uwagę {rektorki}Margarita, która szybko pojawiła się na miejscu i zabrała dziecko - nie mogła skontaktować się z ekranowanym w Risbergu Kajetanem, a nie mogła zostawić sytuacji ot tak
        - oddział czarnych rozbili najemnicy z Kaedwen pod wodzą Kateriny z Ban Glean, który przybył odrobinę za późno by do całego zamieszania nie doszło (najwyraźniej rozmowa Kajetana przepitą bandą Zywika zadziałała)
        - sama Katerina będzie na jutrzejszym balu na Thanedd
    - W tym czasie Ilana zabiera wyspiarzy do Srebrnej Czapli, gdzie natyka się w łaźni na Margaritę i Darię. Dziewczynka wygląda na nieobecną i zagubioną.
        - {Druidka}Ilana dowiaduje się, że coś wydarzyło się w świątyni Melitele, jednak zanim wypytuje o więcej, uwagę {czarodziejki}Margarita ściąga na siebie łaziebna, informując o przybyciu Kajetana. {Rektorka}Margarita przeprasza Ilanę i wychodzi na kolację zabierając ze sobą {podopieczną}Daria.
        - Ilana zabiera pozostawiony przez czarodziejkę dzban wina i dołącza do bawiących się po drugiej stronie łaźni wyspiarzy.
4. Ranek
    - Nad ranem towarzystwo z Czapli rozchodzi się. Ivar rusza na powrót do lasu, jednak planuje wpierw odwiedzić Finarrina. Obiecuje przekazać mu pozdrowienia {druidki}Ilana.
    - Pozostała dwójka wyspiarzy zmierza do portu. Odprowadzany przez Ilanę Skovik żegna się z nią i na odchodne zostawia dwa prezenty: już raz ofiarowaną drewnianą figurkę wilczycy oraz swój naszyjnik z kłami (w tym z jednym nowy, trofeum po ubiciu strażnika-niedźwiedzia). Zaskoczona {dziewczyna}Ilana zdejmuje z niego swój niedźwiedzi kieł i, przełożywszy na nowy rzemyk, zawiesza mu z powrotem na szyi.
    - Pożegnawszy wyspiarzy, Ilana czeka na Kajetana przed mostem na Thanedd. Zdecydowała się przyjąć zaproszenie na bal, bardziej z nudów i braku towarzystwa, niż zainteresowania.
    - W tym czasie Kajetan rozmawia z Elizą, matką Darii. Kobieta nic nie wiedziała o tym, co się wydarzyło. Przyjmuje wieści na tyle dobrze, na ile można by sobie życzyć, bardzo chce wiedzieć jaka przyszłość czeka córkę i kiedy będzie się mogła z nią zobaczyć.
    - {Druidka}Ilana i {mag}Kajetan wybierają się do portu, odszukać Biały Bursztyn. Po drodze zatrzymują się odpowiednio kupić na ostatnią chwilę i odebrać wcześniej zamówione stroje.