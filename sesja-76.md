### Sesja 76
1. W góry, za potworem
    - Ruszamy za potworem zgodnie ze wskazówkami elfki. W drodze mija nas kolumna 4 wozów obładowanych uzbrojonymi ludźmi w cywilu.
    - Całość zdaje się eskortować jeden z wozów, nieco bogatszy. Na drzwiach karety błyszczy w słońcu złoto-srebrny, bogaty herb z literą G.
    - W międzyczasie dogania nas Alfons. Szczyl chce nam towarzyszyć. Mówi, że na zachód jest zasypana kopalnia, a bardziej na północ - osada drwali.
    - U podnóża gór piętrzy się sporo połyskujących bielą kamiennych ostańców. W jeden z nich ktoś wbudował kamienną więżą, jakby komin. Pod drzwiami do konstrukcji ktoś wartuje.
    - Ilana i Alfons podchodzą zakradają się bliżej aby przyjrzeć się dziwnej konstrukcji. {Druidka}Ilana zauważa dwójkę ludzi - jakiegoś typa z kuszą i znajomego nam oprycha-podżegacza z Dorian.
    - Na północny wschód od wieży jest druga, identyczna, ale częściowo zawalona. Na południowy zachód zaś zauważamy zrujnowaną osadę.
    - Ilana odsyła Alfonsa do reszty, a sama, zmieniona w rysia, wspina się na wieżę sprawdzić co tam się dzieje. Na szczycie komina leży wartownik z kuszą i mierzy do stojących kawałek dalej Kajetana i Skovika.
    - Skofundowany bliskim spotkaniem z rysiem, mężczyzna na chwilę odkłada kuszę i zaczyna sięgać po jakieś ostrze. Ryś jednak odwraca się na pięcie i odchodzi, nie chcąc prowokować ataku.
    - Wieża, czy też komin, zdaje się mieć zamontowaną swego rodzaje drabinę w swoim wnętrzu, po której wartownik schodzi wgłąb tunelu, odpuszczając sobie strzelanie do drużyny.
    - Zbieramy się w kupę i idziemy rozbić obóz na noc w zrujnowanej osadzie. Zamiast szukać potwora poczekamy, aż sam nas znajdzie. Osiołki zostawiamy w bezpiecznej odległości, z dala od obozu żeby mieć na czym wracać.
2. Nocne polowanie
    - Ilana i Skovik idą poszukać kolacji kiedy reszta rozstawia obóz. W lesie natykają się na spore ślady stóp i przewrócone drzewo. Wygląda to jakby bestia zastawiła pułapkę na dziki. Resztki jednego z nich leżą obok drzewa, z łbem rozgniecionym niczym arbuz.
    - W okolicy jest sporo śladów zwierzyny, ale las pozostaje głuchy i martwy, jakby akurat żadnej nie było w pobliżu.
    - Przy ognisku Ilana wypytuje Alfonsa o jgo historię. Niziołek zdaje się nie mieć żadnej bliższej rodziny - wychowuje go dziadek Andyego, który nawiasem jest bratem jego matki. Temat wyraźnie jest dla niego niewygodny, unika więc wdawania się w szczegóły, a Ilana taktownie nie drąży.
    - Bez ciepłej kolacji, aczkolwiek lekko pokrzepieni miodulą, wystawiamy warty. W nocy zrywa się burza, ciągnąca od morza, być może gdzieś z okolic Thanned, gdzie zdaje się uderzył pierwszy grom.
    - Na swojej warcie Kajetan dostrzega ruch w gałęziach i tak mocno szarpanych wiatrem. Do naszego obozu podchodzi bestia - wyliniały, nader muskularny niedźwiedź o przerośniętych uszach i dziwnym, zielonkawo sinym kolorze skóry. Węszy jakby wdychał ozon gromadzący się w powietrzu.
    - Ilana zostaje obudzona, więc uskutecznia przeszpiegi. W tym czasie Kajetan przygotowuje zaklęcie. {Druidka}Ilana ma niejasne przeczucie, że potwór ciągnie do magii. Rzuca więc mu jedną z muszli zabranych z Col Serrai. Bestia wydaje się być zaintrygowana, ale połyka błyskotkę.
    - Ilana próbuje nawoływać do bestii w różnych językach, ale ta zdaje się na żaden jakoś specjalnie nie reagować. Wreszcie podchodzi do bombla i próbuje dosłownie zlizać z niego magię.
    - Budzimy Alfonsa, który jest śmiertelnie przerażony tymi odwiedzinami i podwójnie skofundowany tym, co się właśnie dookoła niego wyprawia. Młodzik otrzymuje polecenie aby czekać w gotowości i na dany znak biec ile sił w nogach do najbliższego drzewa, kiedy my zajmiemy potwora.
3. Walka ze strażnikiem
    - Kajetan kończy zaklęcie przywołania ognistego krasnoluda, kiedy Ilana, przemieniona w niedźwiedzia, wychodzi ze schronienia i próbuje ściągnąć na siebie uwagę bestii. Dzieje się coś nieopisanego - potwór szarżuje, jakby chciał zaatakować, po czym przystaje i liże niedźwiedzia - zupełnie jak wcześniej bombel.
    - Niestety {Druidka}Ilana nie ma czasu na dalsze eksperymenty, bo zza jej pleców wytacza się reszta, atakując potwora tym co mają na podorędziu - Skovik swoją bronią, a Kajetan -  z dystansu, magią, posiłkując się ognistym przyzwańcem.
    - Potwór niemal natychmiast rzuca się na resztę, dotkliwie raniąc {Wyspiarza}Skovik i {elfa}Kajetan. Ognisty krasnolud zostaje zdematerializowany nim zdążył wyrządzić bestii jakąkolwiek znaczącą krzywdę. Ku naszemu przerażeniu, potwór zdaje się używać otaczającej go magii do regeneracji.
    - Ilana, nie mając wyboru, atakuje bestię, choć ta wyraźnie unika atakowania {niedźwiedzia}Ilana. Po którymś z bardziej dotkliwych razów, potwór rzuca {druidce}Ilana niemal inteligentne spojrzenie, jakby przepełnione żalem i niezrozumieniem, po czym zaczyna uciekać.
4. Pogoń do leża
    - Ilana, nadal w formie niedźwiedzia, puszcza się w pogoń za potworem. Coś jej mówi, że ta bestia może być z nią w jakiś sposób związana. Może rozpoznała w niej swój pierwiastek i dlatego nie chciała atakować {dzieczyny}Ilana?
    - Kajetan, wyraźnie niezadowolony z obrotu walki, przywołuje do siebie niziołka i tworzy dla pozostałej dwójki bąbelek. Skovik, nie chcąc czekać biegnie w ślad za Ilaną aby upewnić się, że {druidka}Ilana jest cała i zdrowa.
    - {Mag}Kajetan tymczasem wysyła za Skovikiem swoją sowę i - nie bacząc już na obecność Alfonsa - śledzi sytuację oczami ptaka.
    - Ilanie udaje się nie zgubić potwora, ale ten wpełza do zrujnowanej wieży i przykrywa wejście wielkim, ciężkim głazem. 
    - Niedźwiedź-Ilana chwilę mocuje się ze skałą, ale nie mogąc go odwalić w pojedynkę, rozgląda się za inną drogą pod ziemię. Pod osuniętą ziemią znajduje szczelinę w skale, więc zamienia się w borsuka i przeciska do środka.
    - Wewnątrz panuje mrok. Tunel wypełnia zapach stęchłej ziemi, któremu wtóruje kwaśny smród rozkładu i krwi. {Druidka}Ilana penetruje tunel w poszukiwaniu bestii. Natyka się przy tym na dwa rozdroża.
    - Okolica przypomina stary szyb kopalniany. Dookoła walają się kości tych, których podczas pracy zasypało tutaj osuwisko. Są też jakieś świeższe szczątki zwierząt i ślady krwi prowadzące wgłąb.
5. Makabryczny pokój niespodzianek
    - Ilana znajduje jakieś dziwne pomieszczenie. Wewnątrz pulsuje bladoniebieskie światło, wydając przy tym lekki dźwięk, ale zupełnie niczego nie oświetla.
    - {Dziewczyna}Ilana wsadza głowę do dziwnego pomieszczenia, ale jedyne co widzi to nieprzebyta ciemność. Wewnątrz ginie nawet mdły blask niebieskawego światła. Ciemność dusi nawet zapaloną przez {druidkę}Ilana latarnię, choć po za pokojem lampa działa zupełnie normalnie.
    - Z wnętrza pomieszczenia dochodzi ją dźwięk cichego zawodzenia rannego zwierzęcia. Ilana stawia dwa kroki wgłąb pokoju, co skutkuje zmianą dźwięku na silniejszy i koloru światła na pomarańczowy.
    - Z rozważań nad dalszymi poczynaniami wyrywa ją dźwięk odwalanego kamienia. Po chwili jej oczom w tunelu ukazuje się Skovik.
    - Ilana poświęca trochę swojej energii żeby magicznie połatać {kochanka}Skovik, bo ten nieźle oberwał w czasie walki, a mimo to poszedł jej szukać nie zważając na własny stan.
    - W ślad za Skovikiem do tunelu wpada sówka Kajetana. Ptak sadowi się na ramieniu Ilany, będąc cały czas oczami {pana}Kajetan na rozwój sytuacji.
    - {Druidka}Ilana zdradza {wyspiarzowi}Skovik swój plan zbadania pokoju. Chwilę zajmuje jej przekonanie go aby nie szedł z nią, a zamiast tego czekał na nią tu, w tunelu i pociągnął za linę, którą się przewiązała gdyby potrzebowała żeby ją szybko wyciągnął.
    - Para, zapominając o sowie - obserwatorce, pozwala sobie na chwilę czułości, po czym Ilana wstępuje w ciemność. Brnie kawałek deptając po wysuszonych kościach, a także czymś bardziej gumowatym. Stawia jeszcze kilka kroków, kiedy światło zmienia się na czerwone, a dźwięk staje się bardziej alarmujący.
    - Ilana uspokaja zaniepokojonego Skovika i nasłuchuje. Zawodzenie jakby ucichło, a w jego miejsce pojawił się inny, nieprzyjemny, jeżący włosy na karku dźwięk pełzania po podłodze.
    - {Druidka}Ilana zaczyna się powoli wycofywać kiedy czuje jakąś łuskowatą mackę oplatającą ją powoli. Zrzuca ją z siebie i daje znak Skovikowi aby ten ją wyciągnął.
    - {Wyspiarz}Skovik z całych sił ciągnie linę. Z pokoju wystrzela Ilana, a za nią człekopodobna, wężowa kreatura. Skovik zasłania {dziewczynę}Ilana, stając między nią, a żmijowatym potworem. Nie ma nawet czasu na reakcję, kiedy żmija zatapia mu kły w barku.
    - Ilana obserwuje zajście z podłogi. W momencie widzi jak Skovika skóra zaczyna szarzeć i robić się szorstka, matowa. Kajetan także to widzi, oczami swego chowańca.
    - {Druidka}Ilana podrywa się i próbuje jeszcze ostatkiem sił odwrócić działanie ukąszenia, niestety bez rezultatu.
    - W tym samym czasie w powietrzu wzbija się kurzawa. Piach i odłamki skał zaczynają wirować, tworząc owal. Owal zamienia się w taflę, z której występuje jegomość o prezencji włodarza domu pogrzebowego.
    - Ilana rozpoznaje w przybyszu osobę Stucco Zangenisa. Mag, analizując szybko sytuację, rzuca zaklęcie, które odcina magiczną barierą po jednej stronie Ilanę i maga, po drugiej - zamieniającego się w kamień Skovika spętanego w uścisku żmii.
    - Stucco rzuca jeszcze w potwora jakąś wiązanką w niezrozumiałym dla Ilany języku. Bestia syczy i usuwa się w mrok pokoju, zabierając ze sobą skamieniałego {wyspiarza}Skovik.
    - {Druidka}Ilana stoi jeszcze przez chwilę skołowana, ale bardzo szybko niedowierzanie ustępuje białej furii. Ilana jest wściekła na maga - obwinia go o wszystko, co ich dzisiaj spotkało, zarzucając niekompetencję magów w sprzątaniu swojego bałaganu związanego z niesławnym laboratorium.
    - Stucco nie broni się jak na maga przystało, lecz częściowo przyznaje do błędu. Oferuje pomoc w odzyskaniu "przyjaciela".
    - Obserwujący wszystko Kajetan wysyła do {maga}Stucco mentalną wiadomość. W odpowiedzi zostaje nazwany "klakierem Keiry", co skutkuje wybuchem złości. {Elf}Kajetan w afekcie zwija obóz i przegania ostro niczemu winnego Alfonsa do domu. Sam zaś przywołuje swoją sowę, której każe się prowadzić do złamanej wieży.
    - W rozmowie z {starcem}Stucco dowiadujemy się:
        - nasz rozmówca jest jedynym ocalałym z Risbergu i jego kustoszem
        - cytadela była jedną z trzech oryginalnych szkół magii na Północy
        - została zamknięta jakieś 30 lat temu, przez eksperymenty maga (którego Zangenis nie zamierza nazwać z imienia) z goecją
        - Potwory które spotkaliśmy to strażnicy których pozostawił po sobie rzeczony mag, dwa z trzech
        - nazywa wyrób bazyliszkopodobny "Żmijową Panią", która z lubością kolekcjonuje statuy pechowych intruzów
        - opisuje trzeciego strażnika jako przypominającego skorpiona, z okiem na końcu ogona
        - nasze komentarze o niedostatecznym zabezpieczeniu dawnego laboratorium kwituje kwaśnym stwierdzeniem, że ma ograniczone zasoby, a inni magowie sprawami tego typu się nie przejmują
        - aby odczarować Skovika będziemy potrzebować krwi gadziny która go użarła oraz jej krwi - możemy ewentualnie liczyć na pomoc doświadczonego uzdrowiciela (skonsultować się z Iolą?)
        - nazajutrz {mag}Stucco otworzy zagruzowane wejście do cytadeli w porzuconej osadzie którą znaleźliśmy, by zwabić strażników i ułatwić nam misję ratunkową
        - ciemność w kolejnych pokojach rozproszyć może tylko jasne magiczne światło - Ilana otrzymuje (w ramach przeprosin? zadośćuczynienia? zabicia wyrzutów sumienia?) mały artefakt, który potrafi takowe stworzyć