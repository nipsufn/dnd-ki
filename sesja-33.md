### Sesja 33
1. Zwiedzanie wieży nekromanty
    - W piwnicy znajdujemy obłożony zaklęciem ciemności ołtarz maga.
    - Na przeciwległej ścianie jest nieukończony portal magiczny wymalowany na wyprawionej skórze ofiar.
    - Nad ofiarnym koksownikiem płonącym czarnym ogniem wisi bijące czarne serce (nekromanty?).
    - Próba zniszczenia serca kończy się walką z jedną z poniewierających się po podłodze czaszek, do której zdaje się esencja czarnoksiężnika przeskoczyła w momencie unicestwienia organu.
    - Ostatnie słowa jakie słyszymy to _Jeszcze tu wrócę..._
    - Decydujemy się odpocząć, jako że walka mocno nas zmęczyła.
    - Okazuje się, że Finarrin został hierofantą nie bardzo mając wybór. Był pupilem poprzedniej głowy kręgu, flaminiki Sariel, i najpotężniejszym z tych, którzy przetrwali dwuksiężycową noc.
    - Kajetan ma kolejną wizję we śnie, wizję drzewa i dwóch tronów zwróconych w stronę jakiejś ściany, tablicy, czy może pomnika. Słyszy: _Odszukaj mnie..._, widzi jak drgające powietrze przypominające kształtem postać przesuwa się z nad jednego z siedzisk pomiędzy korzenie drzewa.
2. Dalsza droga
    - Uwalniamy się z więzienia niszcząc wewnętrzny krąg ochronny i czaszkę, która w nim leżała. Zdajemy sobie sprawę, że nekromanta, jeśli kiedykolwiek wróci, nie będzie już uwięziony.
    - Wracamy do ostatniego miejsca, gdzie widzieliśmy druidzkie znaki z mchu, aby za nimi podążać.
    - Docieramy do dwumetrowego pomnika wyobrażającego elfkę w rogatym hełmie zakrywającym twarz. 
    - W rękach postać trzyma łuk, a nad hełmem, między rogami, wisi kula światła. W promieniu jego padania pomnik otacza fioletowa trawa, taka sama, jaką widzieliśmy w sercu Brokilonu. 
    - Pamiątkowa plakietka rzecze "_Zachowaj swój blask_" - Caemiris, Artystka. 
    - Bliższy rzut oka ujawnia na ubiorze posągu plamy z farby, a w kołczanie obok strzał znajduje się kilka pędzli.
    - Kierujemy się dalej za strzałką mchu na piersi posągu.
3. Polana z wizji
    - Na ścianie, wbudowanej w skarpę, widać piękny fresk - mapę świata przecinaną wijącymi się, niewidocznymi dla zwykłego oka liniami:
        - jest 7 głównych miejsc przecięć:
            - Skellige, uformowane aby przypominać sokolicę, pokryte skorupą (magicznego domyślamy się) lodu, trzymającego takie szkiełko jak nasze
            - Wyspa Thanedd, przypominająca Mewę, z centralnym kamykiem fresku, który eksplodował - pozostałe okruchy nie pozostawiają wątpliwości że to też było szkiełko, jakie znamy
            - Brokilon, Kruk, bez szkiełka
            - Metinna, Jaskółka, bez szkiełka
            - Góry Smocze, Pardwa, bez szkiełka
            - Patelnia, Kukawka, bez szkiełka
            - Środek Nilfgaardu, Bażant, bez szkiełka; zdaje się być najważniejszy
        - są też inne miejsca, gdzie linie się przecinają: Ellander, Maribor, Carreras, nie są jednak specjalnie zaznaczone
    - Na środku placu stoi drzewo. Jest gołe i obrośnięte krzakami, wydaje się być uschnięte, jednak nie zamieniło się w sadzę.
    - Ilana i Finarrin znajdują w krzakach słabnący z wieku druidzki krąg ochronny, w środku mały obóz i wbitą w drzewo zapartą o ziemię glewnię, zdobioną jak druidzki kostur elfa.
    - W obozie znajdujemy notatki Ivryna, a w nich takie zapiski jak: 
        - _Pora na wizytę w !Akademii!._
        - _Ktoś zdradził. Ktoś zniknął. On czy ona?_
        - _Gdzie jest czarodziej?_
        - _Pamiętaj o świetle._
    - [Mag](Kajetan) oznajmia w Starszej Mowie, że przybył - broń wbita w drzewo lekko drga.
    - Ilana rozpoznaje w kręgu pismo Druida Ivryna, co popycha Kajetana do pochopnego wniosku, że cokolwiek ten tu zrobił nie było to dobre - wyrywa broń z drzewa, łamiąc urok, który, okazuje się, powstrzymywał je przed zaatakowaniem drużyny.
    - Zmuszeni sytuacją uciekamy z polany i wyruszamy w dalszą drogę.

