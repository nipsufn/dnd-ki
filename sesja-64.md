### Sesja 64
1. Na pobojowisku
    - Wojowniczka, zanim traci przytomność, nalega aby odszukać jej konia i przynieść z juków antidotum na truciznę stwora.
    - Niziołek pędzi po krasnoluda żeby przynieść nosze dla nieprzytomnej coby zabrać ją do obozu.
    - W tym czasie Kajetan kijem przetrzepuje zawartość plugawej torby staruchy. Wytacza się z niej więcej dziecięcych czaszek, w tym jedna całkowicie czarna. Na ziemi leży też mały kościany flet.
    - Odcinamy ropusze długaśny jęzor jako trofeum dla kobiety. Na szyi potwora brakuje zauważonego przez nas wcześniej talizmanu - ręki przybitej gwoździami do wisielczego sznura.
    - [Elf](Kajetan) zauważa zgubę idącą na palcach, wyraźnie próbującą dać (hehe) nogi. Przebija uciekający członek pożyczonym od wojowniczki srebrnym mieczem.
    - Z przebitej dłoni, wraz z cichym westchnieniem, unosi się ciemny dym. Wygląda podobnie do tego, który chronił babę przez doznaniem obrażeń. Ręka ma we wnętrzu wrośnięte oko.
    - Kajetan zwraca miecz kobiety, do którego ta zdaje się być mocno przywiązana. Zauważa, że jest magiczny - podobnie jak wiedźmińska brzytwa z Brugge, ze szkoły gryfa.
    - Chłopaki w roli noszy taszczą jedno z łóżek naprędce wyciągnięte z wozu. Ilana z Reganem zabierają nieprzytomną do obozu, do reszty, a Kajetan i Andy ruszają na północ po konia.
2. Co koń wyskoczy
    - Po chwili błądzenia w gęstej mgle [elf](Kajetan) i niziołek odnajdują dwie opuszczone chaty, a przy nich - przywiązaną karą klacz.
    - Kajetan, przy pomocy swojego chowańca, w porę zauważa ghula, który - dotąd przyczajony na jednym z dachów - szykuje się do ataku.
    - [Mag](Kajetan) w ułamku sekundy wypala w samoobronie kulą ognia, podpalając przy okazji strzechę na dachu chaty. Ghul zwiewa, umożliwiając dwójce odwiązanie konia i uczieczkę.
    - Kajetan w pośpiechu ładuje się na konia i w locie łapie niziołka, któremu już nie starczyło ani czasu na wdrapanie się, ani miejsca na grzbiecie.
    - Dom zaczyna płonąć tworząc istny słup sygnalizacyjny. [Elf](Kajetan) i kombatant spod Brennej oddalają się ścigani przez stado zaalarmowanych ogniem ghuli.
3. Tymczasem w obozie
    - Ilana opatruje kobietę, która - oprócz typowo wiedźmińskiego miecza - ma przy pasie charakterystyczną klamrę z głową kota (zupełnie jak wiedźmiński medalion Gaetana). Na jej ręce w świetle ogniska błyska prosta, srebrna bransoletka, która zdaje się wibrować, tym intensywniej im bliżej słychać pędzącego konia.
    - Koń, sygnalizowany przez bransoletkę, wpada do obozu niosąc dwójkę bohaterów wysłanych biednej kobyłce na odsiecz. Ghule zdaje się albo odpuściły pościg, albo koń okazał się dla nich zbyt szybki i zostały w tyle.
    - Kobieta jest młoda, na oko grubo przed trzydziestką. Ma bardzo jasne, słomkowe wręcz włosy i sporo starych blizn.
    - [Druidce](Ilana) udaje się ocucić ją na moment aby powiedziała, który z eliksirów wyjętych z jej juków mamy jej podać. Przyjąwszy odtrutkę, ranna osuwa się na powrót w objęcia Morfeusza wstrząsana lekkimi drgawkami.
    - Koń wojowniczki wydaje się być nader inteligentny. Ilana zagaja go, ale klacz nie chce zdradzić nic, nawet swojego imienia. Na szyi ma obręcz z identycznego materiału, w identycznym stylu co bransoletka na ręce właścicielki.
    - Koń i Kajetan nie darzą się wzajemną sympatią, w efekcie czego [elf](Kajetan) nie chce zdradzić [druidce](Ilana) co znaczą runy na obręczy konia.
    - Co więcej, w nerwach [magowi](Kajetan) wyrywa się w rozmowie ze współpodróżnymi, że Ilana jest druidem i rozmawia ze zwierzętami.
    - Robimy warty. Podczas jednej Zdik dopytuje Ilanę, czy ta faktycznie jest druidką. Mówi, że miał rodzinę w Mayenie i darzył tamtejszych druidów sympatią.
    - Mężczyzna oferuje [druidce](Ilana) gościnę jeśli kiedykolwiek będzie przejazdem w Zavadzie.
    - Dalsza część nocy przebiega bez zakłóceń, choć ciągle wydaje nam się, że w cieniach wokół obozu krążą jeszcze rozjuszone bestie.
4. Nowy dzień
    - Ranek nastaje ciepły i pogodny, po mgle nie pozostał ani ślad. Kobieta budzi się, ale nadal jest lekko osłabiona. Zdradza nam swoje imię - Fiona.
    - Fiona nie jest prawdziwą wiedźminką, a jedynie naśladowczynią. Zdradza, że podróżuje na południe.
    - Pseudo-wiedźminka oddaje nam trofeum w zamian za pomoc w walce i niechybnie uratowanie życia. Dzieli się też informacją, że baronessa Zavady lub grododzierżca Burdoff będą skłonni zapłacić za ubitą maszkarę.
    - Fiona odjeżdża w swoją stronę, a my ruszamy dalej, do Zavady.
    - Nim wóz wytoczy się na powrót na trakt, Ilana nadaje dość chłodną, czysto informacyjną wiadomość do Skovika. [Druidka](Ilana) chce dać mu do zrozumienia, że ma mu za złe lekkomyślność jego ostatniego wybryku.
5. W Zavadzie
    - Kiedy Andy i Regan uzupełniają zapasy, idziemy do baronessy zapytać o nagrodę. Zgodnie ustalamy, że cokolwiek dostaniemy, poprosimy o kwit i podzielimy to na 3 między sobą i niziołkiem.
    - Baronessa Matylda la Valette, nienajmłodsza, mocno wypudrowana dama, wydaje się być średnio zainteresowana problemem znikających dzieci. Finalnie wypłaca nam mieszek chcąc udowodnić, że nie jest bez serca. Robi to jednak dopiero po tym, jak wspominamy, że jeśli ona nam nie zapłaci to pójdziemy pytać o nagrodę u grododzierżcy Burdoff.
    - Nie marnujemy czasu i odebrawszy nagrodę w postaci 90GP ruszamy dalej. Przed zachodem zatrzymujemy się na noc w przydrożnym zajeździe.
    - Mija nas kilka nieoznakowanych wozów Łowców, wszystkie dość mocno obładowane (ludźmi? towarem? bronią?), zaprzęgnięte po 4 konie każdy. Jadą od strony Burdoff na południe.
6. Ekspresowa pauza w Burdoff
    - Nazajutrz późnym popołudniem docieramy do Burdoff. Ubita droga zmienia się w brukowaną ulicę.
    - Miasto jest samo w sobie nawet urokliwe, choć dość gwarne. Są tu najrozmaitsze kramiki i spory port na jeziorze.
    - W porcie stoi kilka statków, w tym jeden ze Skellige i kilka mniejszych barek, z dala od brzegu, pod banderą ze znajomym symbolem: trzy głowy przebite mieczem.
    - Zachodzimy do miasta spytać o miejsce rezydowania grododzierżcy. Wskazuje się nam budynek stylizowany na ratusz z wieżyczką i dzwonnicą.
    - Grododzierżca Landosz nie może nas przyjąć z miejsca, ale zleci zajęcia się sprawą komu trzeba. Zostajemy poproszeni o zaczekanie w tawernie "Pod Jesiotrem" aż sprowadzą medyka w celu potwierdzenia naszej wersji wydarzeń.
7. Teatrzyk marionetkowy
    - Czekając w tawernie jesteśmy świadkami przechwalanek między grupką Łowców. Pokazują sobie nową broń wymyśloną przez niejakiego Isilme.
    - Jest to petarda podobna do tej, której Braunn użył w Mariborze. Z tą różnicą, że ta oprócz opiłków srebra zawiera także sproszkowany dwimeryt.
    - Kajetan zdaje się zna wspomnianego Isilme, jednak nie zdąża wytłumaczyć nic Ilanie, bo do tawerny wchodzą dwaj mężczyźni: starszy, w maleńkich spektaklach na nosie i drugi, znacznie młodszy, niemal ostentacyjnie dostatnio odziany. Za nimi majaczy trzecia sylwetka człowieka w podziurawionej kolczudze, lekko styranego życiem.
    - Medyk potwierdza, że przywieziony jęzor należy do stwora zwanego cmentarną babą, który faktycznie mógł odpowiadać za zaginięcia dzieci.
    - Grododzierżca Langosz, ku przerażeniu i niedowierzaniu trzeciemu mężczyźnie (gońcowi baronetty?), odstawia przedni teatrzyk z naszym czynnym udziałem pt. "Zła baronetta miała gdzieś całą sprawę, ale ja w przeciwieństwie do niej troszczę się o swoich poddanych i was sowicie nagrodzę".
    - Słowo się rzekło, zostajemy wynagrodzeni na oczach wszystkich gości tawerny. Na stole ląduje niewielka drewniana szkatułka.
    - Łowcy aż czerwienieją ze złości słysząc peany wygłaszane przez Landosza na naszą cześć. Wyraźnie nie w smak im, że to my okrywamy się chwałą, kiedy to oni powinni uchodzić w tym mieście za jedynych bohaterów.
    - Szybko łapiemy nagrodę i wychodzimy w te pędy nim ktokolwiek zdąży zareagować. Kiedy pakujemy się do wozu, widzimy wybiegających za nami Łowców.