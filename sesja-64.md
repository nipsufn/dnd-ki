### Sesja 64
1. Na pobojowisku
    - [Wojowniczka](Fiona), zanim traci przytomność, nalega aby odszukać jej konia i przynieść z juków antidotum na truciznę stwora, którą nazywa Trupim Jadem. Bełkocze, że jeśli trucizna dotrze do jej serca, nie będzie już kogo ratować.
    - Andy pędzi po Regana żeby przynieść nosze dla [nieprzytomnej](Fiona) - trzeba zabrać ją do obozu.
    - W tym czasie [Kajetan](#g_kajetan) kijem przetrzepuje zawartość plugawej torby staruchy. Wytacza się z niej więcej dziecięcych czaszek, w tym jedna całkowicie czarna. Na ziemi leży też mały kościany flet.
    - Odcinamy ropusze długaśny jęzor jako trofeum dla [kobiety](Fiona). Na szyi potwora brakuje zauważonego przez nas wcześniej talizmanu - ręki przybitej gwoździami do wisielczego sznura.
    - [Elf](#g_kajetan) zauważa zgubę idącą na palcach, wyraźnie próbującą _dać nogi_. Przebija uciekającą kończynę pożyczonym od [wojowniczki](Fiona) srebrnym mieczem.
    - Z przebitej dłoni, wraz z cichym westchnieniem, unosi się ciemny dym. Wygląda podobnie do tego, który chronił babę przez obrażeniami. Ręka ma we wnętrzu wrośnięte oko, teraz wybite.
    - [Kajetan](#g_kajetan) zwraca miecz [białogłowie](Fionie), do którego ta zdaje się być mocno przywiązana. Zauważa, że jest magiczny - podobnie jak wiedźmińska brzytwa z [Słońca Jarugi](#l_slonce_jarugi), ze szkoły [gryfa](#b_gryf).
    - Chłopaki w roli noszy taszczą jedno z łóżek naprędce wyciągnięte z wozu. [Ilana](#g_ilana) z Reganem zabierają nieprzytomną do obozu, do reszty, a [Kajetan](#g_kajetan) i Andy ruszają na północ po konia.
2. Co koń wyskoczy
    - Po chwili błądzenia w gęstej mgle [elf](#g_kajetan) i [niziołek](Andy) odnajdują dwie opuszczone chaty, a przy nich - przywiązaną karą klacz.
    - [Kajetan](#g_kajetan), przy pomocy swojego chowańca, w porę zauważa [ghula](#b_ghul), który - dotąd przyczajony na jednym z dachów - szykuje się do ataku.
    - [Mag](#g_kajetan) w ułamku sekundy wypala w samoobronie kulą ognia, podpalając przy okazji strzechę na dachu chaty. [Ghul](#b_ghul) zwiewa, umożliwiając dwójce odwiązanie konia i uczieczkę.
    - [Kajetan](#g_kajetan) w pośpiechu ładuje się na konia i w locie łapie [niziołka](Andy), któremu już nie starczyło ani czasu na wdrapanie się, ani miejsca na grzbiecie.
    - Dom zaczyna płonąć tworząc istny słup sygnalizacyjny. [Elf](#g_kajetan) i kombatant spod Brennej oddalają się ścigani przez stado zaalarmowanych ogniem [ghuli](#b_ghul).
3. Tymczasem w obozie
    - [Ilana](#g_ilana) opatruje kobietę, która - oprócz typowo wiedźmińskiego miecza - ma przy pasie charakterystyczną klamrę z głową kota (zupełnie jak wiedźmiński medalion [Gaetana](#p_gaetan)). Na jej ręce w świetle ogniska błyska prosta, srebrna bransoletka, która zdaje się wibrować, tym intensywniej im bliżej słychać zbliżającego się konia.
    - Koń, wabiony bransoletką, wpada do obozu niosąc dwójkę bohaterów. [Ghule](#b_ghul) zdaje się albo odpuściły pościg, albo koń okazał się dla nich zbyt szybki i zostały w tyle.
    - Kobieta jest młoda, przed trzydziestką. Ma bardzo jasne, słomkowe wręcz włosy i sporo starych blizn.
    - [Druidce](#g_ilana) udaje się ocucić ją na moment aby powiedziała, który z eliksirów wyjętych z jej juków mamy jej podać. Przyjąwszy odtrutkę, ranna osuwa się na powrót w objęcia Morfeusza wstrząsana lekkimi drgawkami.
    - Koń wojowniczki wydaje się być nader inteligentny. [Ilana](#g_ilana) zagaja go, ale klacz nie chce zdradzić nic, nawet swojego imienia. Na szyi ma obręcz z identycznego materiału, w identycznym stylu co bransoletka na ręce właścicielki.
    - [Kajetan](#g_kajetan), zapytany o staroelfi napis na naszyjniku zwierzęcia, domyśla się że pomimo swoich umiejętności, [dziewczyna](#g_ilana) niczego się od niego nie dowiedziała. Uznając to za znak chamstwa i niewychowania, jakie bestia (przedstawiona przez [druidkę](#g_ilana) jako niesamowicie inteligentną) okazuje, [elf](#g_kajetan) wyzywa ją w Starszej Mowie, po czym stwierdza że koń musi się wabić "wredna baba".
    - Co więcej, w nerwach [magowi](#g_kajetan) wyrywa się w rozmowie ze współpodróżnymi, że [Ilana](#g_ilana) jest druidem i rozmawia ze zwierzętami. Wkrótce zostaje poproszony przez [dziewczynę](#g_ilana) na stronę i opieprzony za gadanie bez namysłu.
    - Robimy warty. Podczas jednej Zdik dopytuje [Ilanę](#g_ilana), czy ta faktycznie jest druidką. Mówi, że miał rodzinę w [Mayenie](#l_mayena) i darzył tamtejszych druidów sympatią.
    - Mężczyzna oferuje [druidce](#g_ilana) gościnę jeśli kiedykolwiek będzie przejazdem w Zavadzie. Wspomina też o dwóch zajazdach w [Wyzimie](#l_wyzima) wartych uwagi - "Pod Lisem" oraz "Miś Kudłacz".
    - [Kajetan](#g_kajetan) dowiaduje się od Regana o półświatku przestępczym w [Wyzimie](#l_wyzima). Symbole które widzieliśmy u szemranego krasnoluda w [Brugge](#l_m_brugge) odnoszą się właśnie do tej organizacji - Tasak i Bosak to krasnoludzcy bracia, szare eminencje [Novigradu](#l_novigrad). Jakiś czas temu pokłucili się, w związku z czym Bosak opóścił miasto (czyżbyśmy właśnie jego spotkali wyjeżdżając z księstewka?)
    - [Morgan Guus](#p_morgan), karczmarz prowadzący [W Pół Drogi](#l_pol_drogi), współpracował z kryminalistami i z Wiewiórkami, a z [Yaevinnem](#p_yaevinn) łączą go jakieś dawniejsze wydarzenia - generalnie można sie spodziewać że większość oskarżeń rzuconych w kłótni przez [Kajetana](#g_kajetan) była trafna
    - Dalsza część nocy przebiega bez incydentów, choć ciągle wydaje nam się, że w cieniach wokół obozu krążą jeszcze rozjuszone bestie.
4. Nowy dzień
    - Naburmuszony [elf](#g_kajetan) dochodzi do wniosku że zachowuje się dziecinnie, półgębkiem mówi [Ilanie](#g_ilana), że klacz wabi się Kelpie
    - Ranek nastaje ciepły i pogodny, po mgle nie pozostał ani ślad. Kobieta budzi się, ale nadal jest lekko osłabiona. Zdradza nam swoje imię - Fiona.
    - Fiona nie jest prawdziwą wiedźminką, a jedynie naśladowczynią. Zdradza, że podróżuje na południe.
    - Pseudo-wiedźminka oddaje nam trofeum w zamian za pomoc w walce i niechybnie uratowanie życia. Dzieli się też informacją, że baronessa Zavady lub grododzierżca Burdoff będą skłonni zapłacić za ubitą maszkarę.
    - Fiona odjeżdża w swoją stronę, a my ruszamy dalej, do Zavady.
    - Nim wóz wytoczy się na powrót na trakt, [Ilana](#g_ilana) nadaje dość chłodną, czysto informacyjną wiadomość do [Skovika](#p_skovik). [Druidka](#g_ilana) chce dać mu do zrozumienia, że ma mu za złe lekkomyślność jego ostatniego wybryku.
5. W Zavadzie
    - osada to niewiele więcej niż nowopowstała wieś w okolicy starego i podupadłego folwarku czy pałacyku szlachetki
    - Kiedy Andy i Regan uzupełniają zapasy, idziemy do baronessy zapytać o nagrodę. Zgodnie ustalamy, że cokolwiek dostaniemy, poprosimy o kwit i podzielimy to na 3 między sobą i niziołkiem.
    - Baronessa Matylda la Valette, nienajmłodsza, mocno wypudrowana dama, wydaje się być średnio zainteresowana problemem znikających dzieci. Finalnie wypłaca nam mieszek chcąc udowodnić, że nie jest bez serca. Robi to jednak dopiero po tym, jak wspominamy, że jeśli ona nam nie zapłaci to pójdziemy pytać o nagrodę u grododzierżcy Burdoff - co zamierzamy i tak zrobić.
    - Nie marnujemy czasu i odebrawszy nagrodę w postaci 90GP ruszamy dalej. Przed zachodem zatrzymujemy się na noc w przydrożnym obozowisku.
    - Mija nas kilka nieoznakowanych wozów [Łowców](#r_lowca), wszystkie dość mocno obładowane (ludźmi? towarem? bronią?), zaprzęgnięte po 4 konie każdy. Jadą od strony Burdoff na południe.
6. Ekspresowa pauza w Burdoff
    - Nazajutrz późnym popołudniem docieramy do Burdoff. Ubita droga zmienia się w brukowaną ulicę.
    - Miasto jest samo w sobie nawet urokliwe, choć dość gwarne. Przechadzają po nim się patrole [Łowców](#r_lowca), widać odzianych na czerwono kupców z [Poviss](#l_poviss), wołacz ogłasza, że Królowa i Książe zostali zaatakowani nie przez zabójców czy trucicieli, ale przez czarownię, [Filippę Eilhart](#p_filippa_eilhart), która księcia _"wyniosła w szponach z zamku!"_... Są tu najrozmaitsze kramiki i spory port na jeziorze.
    - W porcie stoi kilka statków, w tym jeden ze [Skellige](#l_wyspy_skellige) i kilka nie zacumowanych barek, pod banderą ze znajomym symbolem: trzy głowy przebite mieczem.
    - Zachodzimy do miasta spytać o miejsce rezydowania grododzierżcy. Wskazuje się nam budynek stylizowany na ratusz z wieżyczką i dzwonnicą.
    - Grododzierżca Landosz nie może nas przyjąć z miejsca, ale zleci zajęcia się sprawą komu trzeba. Zostajemy poproszeni o zaczekanie w tawernie "Pod Jesiotrem" aż sprowadzą medyka w celu potwierdzenia naszej wersji wydarzeń.
7. Teatrzyk marionetkowy
    - [Ilana](#g_ilana) proponuje zatrzymanie się na nocleg, jako że zostało nam jeszcze sporo czasu do umówionego spotkania w [Wyzimie](#l_wyzima), [Kajetan](#g_kajetan) nie jest jednak przekonany
    - Czekając w tawernie jesteśmy świadkami rozmowy grupki [Łowców](#r_lowca). Pokazują sobie nową broń wymyśloną przez niejakiego Isilme.
    - Jest to petarda podobna do tej, której Braunn użył w [Mariborze](#l_maribor). Z tą różnicą, że ta oprócz opiłków srebra zawiera także sproszkowany [dwimeryt](#r_dwimeryt).
    - [Kajetan](#g_kajetan) zdaje się zna wspomnianego Isilme, jednak nie zdąża wytłumaczyć nic [Ilanie](#g_ilana), bo do tawerny wchodzą dwaj mężczyźni: starszy, w maleńkich spektaklach na nosie i drugi, znacznie młodszy, niemal ostentacyjnie dostatnio odziany. Za nimi majaczy trzecia sylwetka człowieka w podziurawionej kolczudze, lekko styranego życiem.
    - Medyk potwierdza, że przywieziony jęzor należy do stwora zwanego cmentarną babą, który faktycznie mógł odpowiadać za zaginięcia dzieci.
    - Grododzierżca Landosz, ku przerażeniu i niedowierzaniu trzeciemu mężczyźnie (zdaje się gońcowi Baronessy?), odstawia przedni teatrzyk z naszym czynnym udziałem pt. "Zła Baronessa miała gdzieś całą sprawę, ale ja w przeciwieństwie do niej troszczę się o swoich poddanych i was sowicie nagrodzę".
    - Słowo się rzekło, zostajemy wynagrodzeni na oczach wszystkich gości tawerny. Na stole ląduje niewielka drewniana szkatułka.
    - [Łowcy](#r_lowca) aż czerwienieją ze złości słysząc peany wygłaszane przez Landosza na naszą cześć. Wyraźnie nie w smak im, że to my okrywamy się chwałą, kiedy to oni powinni uchodzić w tym mieście za jedynych bohaterów.
    - [Grododzierżca](Landosz) oraz medyk opuszczają karczmę.
    - Spiesznie dopijamy piwo, łapiemy nagrodę i wychodzimy, nim ktokolwiek zdąży zaprotestować. Kiedy pakujemy się do wozu, widzimy wychodzących za nami [Łowców](#r_lowca).
    - Jako że nie kazali nam się zatrzymać, ponaglamy naszych przewoźników i ruszamy w dalszą drogę.
8. Czując oddech na plecach
    - Okazuje się że jakaś kobieta z dziećmi zdecydowała się na podróż do [Wyzimy](#l_wyzima), a i kupiec Dusek zdecydował się na daszą podróż
    - w skrzynce jest liścik (_"Dzięki za pomoc, przepraszam i powodzenia"_) oraz kilka klejnotów. Oddajemy równą część Andy'emu
    - [Kajetan](#g_kajetan) wypuszcza swojego chowańca na zwiad podczas jednego z którkich postojów po drodze.
    - Rzeczywiście, [Łowcy](#r_lowca) z karczmy rzucili się w pościg za nami, jednak mają do nas co najmniej cztery godziny. Coś musiało ich zatrzymać w mieście - przełożeni? Grododzierżca?
    - Jako że do [Wyzimy](#l_wyzima) z tej okolicy jest najdalej dwa dni pieszej wędrówki, a zostało nam jeszcze cztery, opuszczamy wóz w jednej z przydrożnych karczm, licząc że [Łowcy](#r_lowca), nie znajdując nas w wozie nie będą zbytino męczyć pozostałych. Na odchodne radzimy [kupcowi](Dusek) żeby nie reklamował się zbytnio z co ciekawszymi przedmiotami ze swojej kolekcji.
    - odbijamy w pola i wsie, idąc minej-więcej równolegle do traktu. Po zmroku ostrożnie urządzamy nocleg w jakiejś stodole przy jednym z licznych gospodarstw jakie mijamy. [Kajetan](#g_kajetan) tworzy magiczne schronienie na strychu, które [Ilana](#g_ilana) zakopuje w sianie.
    - oczami sowy [mag](#g_kajetan) widzi dwóch z czwórki [Łowców](#r_lowca), wychodzących z odsłoniętymi mieczami z karczmy przy której zleźliśmy z wozu.