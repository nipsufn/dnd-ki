### Sesja 89
[Sesja 88](#sesja-88) [Sesja 90](#sesja-90)
1. W odwiedziny do alchemika
    - Z pisemnym poleceniem Toma wchodzimy do wewnętrznego miasta, gdzie Viggo ma swój nowy dom i warsztat. Eskortują nas przystrojeni strażnicy, którzy zdaje się po ubiorze mają nas za awanturników i rabusiów.
    - W progach posiadłości, która zdaje się być w trakcie modernizacji, wita nas kamerdyner - łudząco podobny do Janusa-gnomki. Darzy nas równie ufnym, sympatycznym spojrzeniem, co nasza eskorta.
    - Viggo zaprasza nas do salonu i częstuje winem. Po krótkiej wymianie uprzejmości zabiera nas na ucztę do przybytku o wdzięcznej nazwie "Pod Matroną" - dość bogatej restauracji, której motywem przewodnim jest Melitele. Znajduje się w części górnych wałów zwanej "Balkonami". Alchemik opowiada co nas ominęło:
        - Lukrecja przejęła po nim Fiolkę
        - oboje są w kooperatywie z diukiem Myrtonem
        - obecnie, pod nieobecność małżonka, regionem zarządza Księżna Alicja
        - parę dni po naszym wyjeździe do Ellander zjechali Łowcy z Novigradu; wypytywali o zaginiony transport z dwójką więźniów - elfem i jakąś kobietą, jednak Lord Myrton odprawił ich bez zagłębiania się w sprawę
        - zielarz zdaje się nie nosi w domu dwimerytowej obrączki, ale dalej ma odruch sięgania do palca, na którym ta zwykle spoczywa
        - gnomy są ponoć oryginalną rasą zamieszkującą Północ, mogą wiedzieć coś o Wranach, podobnie do nich nie czarują i są w znacznej mierze odporne na efekty magiczne
        - Viggo skupia się na pracy z Kapłankami Melitele, planuje otworzyć mały szpital w mieście
    - Żegnamy się z Viggiem i idziemy poszukać noclegu. Planujemy zatrzymać się w Różyczce, więc zielarz przekazuje nam fiolkę z lekiem dla Waleriana.
2. Stare dobre czasy
    - Po drodze oglądamy tablicę ogłoszeń na rynku:
        - bohatera/wiedźmina/pogromcę potworów od zaraz, gryf grasuje nad miastem w górach, informacje u Komendanta Kasimira
        - odbudowano bibliotekę - skup ksiąg, map i rękopisów
        - uszkodzone i podniszczone: sprzedam dom w dolnych wałach
    - Różyczka rozkwitła - teraz zajmuje nie tylko parter, ale i piętro nowej, odbudowanej kamienicy. W środku jest trochę gwarno, ale Maria zauważa nas i szybko rozpoznaje. Zdaje relację z imprezy-podpuchy z pierwszej ręki:
        - zorganizował ją kapłan, z którym mieliśmy swego czasu na pieńku - młody pretendent do stołka po Matiasie imieniem Aliester
        - sprosili na imprezę sporo nieludzi
        - dostarczyli napitek wyskokowy, który jak się okazało, był zatruty
        - interwencja Myrtona wywołała panikę, część kapłanów zmieniła się w zezwierzęcone potwory
        - ktoś w szamotaninie podpalił skład z alkoholem, jak gruchnęło to po kamienicy nie było co zbierać
        - Walerian, podobnie jak kilku innych gości tego feralnego wydarzenia, do tej pory boryka się ze skutkiem ubocznym trutki - paraliż objął połowę jego twarzy
    - Karczmarka dziękuje nam za lek i oferuje wygodny pokój. Płacimy za nocleg i kolację, po czym udajemy się na spoczynek.
    - Z pokoju Kajetan wysyła wiadomości:
        - do Brona: Niejaki Dyjin Ognaj na zlecenie Cerys szuka jak się okazuje nie tylko Skovika, ale już też naszej dwójki (to akurat przez akcję z wozem); jego rzekomy wspólnik, Lödbroke, też wyspiarz, jak dotąd nie wrócił do miasta
        - do Leiva: dowiadujemy się, że dwaj wyspiarze to żywe legendy; nie ma lepszego łowczego niż Ognaj, a Lödbroke jest człowiekiem bez klanu i bez wodza, twierdzi, że odpowiada tylko przed samymi bogami; {młody Drummond}Leiv przestrzega przed wdawaniem się z nim w walkę - kiedy o nim opowiada, można z łatwością wyczuć strach i respekt
    - Ilana, z trudem uprosiwszy Kajetana o kryształ, wysyła wiadomość do bezpańskiego łowcy. Oferuje mu pieniądze lub przysługę za jakiekolwiek informacje o truciźnie toczącej Skovika. Odpowiada jej gromki śmiech i propozycja nie do odrzucenia: mamy 3 dni aby oddać mu {osiłka}Skovik, nim odpłynie na wyspy, a wtedy bardzo możliwe, że Skovik już nigdy się nie obudzi.
    - Łowca robi wrażenie jakby znał nas i obserwował już od dłuższego czasu. Nie zaskoczyła go ani wiadomość {druidki}Ilana, ani też jej forma - zupełnie jakby spodziewał się kontaktu z naszej strony.
3. Powrót do świątyni
    - Schodzimy na śniadanie. Przysiada się do nas Kasimir. Twierdzi, że wyczuł czary Kajetana i przyszedł sprawdzić czy to my, czy ktoś jeszcze łamie prawo.
    - Myrton poinformował Kasimira, że możemy się któregoś dnia zjawić od strony świątyni. Jakże wspaniałomyślnie zaoferował, że charytatywnie podejmiemy się zlecenia, jeśli jakieś akurat się znajdzie.
    - Tak się składa, że komendant Kasimir ma dla nas zlecenie: jakiś elfi duch najpierw nawiedzał jeden z domów w dolnych wałach, a później wymordował jego mieszkańców i każdego, kto od tamtej pory postawił tam nogę.
    - Kasimir posłał tam swoich ludzi, ale wrócił tylko jeden, o jakieś pół wieku starszy. Zszedł na zawał nim zdążył dobiec do furtki by opowiedzieć co zobaczył.
    - Obiecujemy {zakonnikowi}Kasimir wrócić do sprawy kiedy uporamy się z własnymi problemami.
    - Szykujemy się do powrotu do świątyni. Po drodze zachodzimy do banku zrealizować weksel od {kapitana ze Skalnicy}Wehr. Niestety, filia w Ellander należy do siostrzanego rodu krasnoludów, więc pobiera zbójecki procent za realizację.
    - Olewamy natenczas papierek i spotkawszy się z Viggiem przy bramie odwiedzamy świątynię. Widać, że {alchemik}Viggo i {Matka Przełożona}Iola dobrze się znają.
    - Kajetan zamyka się w pokoju by pomedytować nad maską "koleżanki z pracy", gdy Viggo i Matka Iola schodzą do szklarni. Ilanie udaje się usłyszeć ich ściszoną rozmowę o tym, że Skovik jest "na granicy śmierci" i każda interwencja może go popchnąć w jedną lub drugą stronę.
4. Cyrk na kółkach
    - Viggo odprawia nad Skovikiem jakiś rytuał. Ilana, obecna podczas obrządku, w pewnym momencie ma halucynacje, czuje intensywną woń krwi i traci kontrolę nad sobą. Wybiega do sadu, ale i tak po drodze zaczyna się zmieniać w bestię.
    - Zaalarmowany hałasem Kajetan wystawia nos i zauważa ślady - ni to zwierzęce, ni to ludzkie. Pomaga jednej z adeptek nareperować wyrwane drzwi, gdy zostaje wraz z Viggo wzięty na dywanik przez Iolę, która żąda wyjaśnień względem tego, co zaszło:
        - Skovik, z medycznego punktu widzenia, jest martwy, natomiast z arkanistycznego - zawieszony w czasie
        - w jego żyłach płynie teraz trucizna najeżki i antidotum podane dożylnie przez {alchemika}Viggo
        - jego serce stoi, więc krążenie także jest wstrzymane i jest to efekt klątwy rzuconej na {wyspiarza}Skovika, najprawdopodobniej przez któregoś z łowców
        - jeżeli złamać lub odczynić teraz klątwę, Skovik może umrzeć jeśli trucizna dojdzie do serca szybciej niż antidotum
        - Ilana, jako lykanotrop, także jest obarczona swego rodzaju klątwą; rytuał wywołał coś, co Viggo nazywa sprzężeniem zwrotnym, a więc zadziałał nie tylko na Skovika, ale też na stojącą obok {druidkę}Ilana
    - Trójka obradująca w pokoju {Matki Przełożonej}Iola odkorkowuje wyciągniętą przez Kajetana zdobyczną butelkę wina. Viggo zwraca uwagę na nietypową etykietę, głoszącą nazwę "Biały Wilk". Wino jest przednie, dobrze koi nerwy.
    - Kajetan puszcza w ślad za Ilaną swoją sowę aby sprawdzić co dzieje się z {druidką}Ilana. Relacjonuje jej poczynania.
    - W tym czasie Ilana biegnie na złamanie karku wprost przed siebie, w stronę gór. Wygląda jakby przemiana zatrzymała się w połowie - sam widok jest makabryczny i nie przypomina ani jednego konkretnego zwierzęcia, ani też człowieka.
    - Nie będąc w stanie kontrolować przemiany, {druidka}Ilana zamiast otoczenia widzi majaczący obraz wizji: 
        - z nicości wyłania się klęcząca, pokiereszowana postać Skovika, w tle przygrywają bębny
        - nagle bębny cichną, a zza Skovika wyłania się olbrzymi czarny niedźwiedź
        - bestia rzuca się na {wyspiarza}Skovik i dwoma ruchami rozrywa go na pół, pozbawiając głowy
        - następnie niedźwiedź przysiada i przeistacza się w klęczącego Skovika
    - Wizja urywa się, a Ilana budzi się naga w lodowatym górskim strumieniu. Sowa Kajetana obserwuje ją z gałęzi i pomaga odnaleźć powrotną drogę. 
    - Bilans strat po szarży monstrum-Ilany ma się następująco: świątynne drzwi, pół tuzina kóz oraz wyłamany fragment koziej zagrody. Flaki zwierząt znaczą ślad podróży {druidki}Ilana. Na szczęście żadnej adeptce nie stała się większa krzywda - co najwyżej jedna, która była wtedy przy drzwiach, będzie się odtąd jąkać i moczyć w nocy.
    - Matka Iola nie jest zadowolona, ale przyjmuje przeprosiny. Oferuje Ilanie okołoświątynne prace społeczne w ramach rekompensaty, oprócz 50GP, które Kajetan wcześniej wyłożył za kozy i drzwi.
    - I tak do wieczora Ilana zajmuje się odbudową koziej zagrody i tym podobnymi. Angażuje do pomocy Darię, a w tym czasie Kajetan odbiera swoją przesyłkę od Stregobora.
    - Dostajemy zgodę na przenocowanie w sadzie. Wieczorem udaje nam się porozmawiać z Zangenisem:
        - rudowłosa kobieta z Risbergu, zanim została czarodziejką eksperymentującą w Cytadeli z goecją, była flaminiką kręgu Mayeńskiego
        - ponoć kobieta zakradała się kilkukrotnie do laboratorium, aż w końcu się sparzyła i została zmieniona w kamień
        - Ilana, zdaje się, jest jednym z jej udanych eksperymentów - połączeniem lykanotropa i duszy zwierzęcia, dzięki czemu jeszcze żyje i jest w stanie kontrolować swoje przemiany
        - Zangenis potwierdza, że w Kerack żył kiedyś wilkołak, którego wiedźmin odczarował; pech jednak chciał, że przeprowadził się później w okolice Risbergu, stając się wygodnym kozłem ofiarnym masakry na Pogórzu Tukajskim
        - {mag}Zangenis sugeruje nam inne rozwiązanie sytuacji Skovika - wspomina o transfuzji krwi, czy też dializie, która wydaje się być stosunkowo bezpieczna biorąc pod uwagę obecny stan {wyspiarza}Skovik; Dorregaray może nam w tym pomóc
        - sam {czarodziej}Zangenis obiecuje przygotować zwój przełamujący klątwę leżącą na {osiłku}Skovik, co wznowi pracę jego ciała
        - pomimo że nie udzielił Kajetanowi żadnych wytycznych co do sposobu, w jaki ten miałby zdobyć informacje o Pogórzu Tukajskim, jest wyraźnie niezadowolony, że {elf}Kajetan najzwyklej w świecie zapytał Stregobora o fakty
        - nazywając Kajetana adeptem, opowiada, że Elatan jest efektem wielowiekowych krzyżówek między elfimi rodami, których celem było osiągnięcie maksymalnego potencjału magicznego; dlatego Kajetan jest celem nagonki - niskiego pochodzenia samouk w lepszy lub gorszy sposób, ale jednak, podtrzymuje w sobie efekt badań, którego pupilka Filavandrela nie była w stanie udźwignąć
    - Nad ranem, oczekując na kontakt ze strony maga-ekoterrorysty, Ilana prosi kapłanki o powtórzenie rytuału, który ostatnim razem pomógł jej uporać się z uporczywymi sennymi wizjami.
    - {Matka Przełożona}Iola subtelnie daje do zrozumienia, że owszem, zorganizuje rytuał, ale za daninę na rzecz świątyni. Sugeruje też, że dla odmiany {druidka}Ilana mogła by coś kiedyś zbudować miast siać zniszczenie przy każdej swojej wizycie.
    - Kajetan wysyła krótką wiadomość do Lentinusa pytając o wiwernę Dianę. Ma przypuszczenia, że to Dorregaray próbował ją wtedy uwolnić w Gors Velen, więc może stać się bardziej skłonny do pomocy jeśli usłyszy, że gad ma się dobrze.
    - Poganiany przez Ilanę {elf}Kajetan sam dzwoni do Dorregaraya. Mag prowadzi na wyspie Undvik wykopaliska, które są atakowane przez lodowych gigantów. Wymianie zdań towarzyszy straszliwy szum, jakby coś zakłócało połączenie.
