### Sesja 63
1. Poranek, po porządkach
    - [Kajetana](#g_kajetan) budzą dziwne szepty dochodzące od strony portalu. Dźwięk wydobywa się ze szczeliny przypominającej gojącą się ranę po kalibracji portalu. Anatomiczne przyrównanie zdaje się być trafne - głosy i ślad powinny zniknąć z czasem same.
    - Wypocząwszy należycie, zbieramy się do miasta aby zdążyć coś zjeść przed wyruszeniem do [Wyzimy](#l_wyzima).
    - Przed wyjściem z włości [Merigold](#p_triss_merigold) zauważamy dziwną rzecz: kamienny ostrosłup, który poprzednio odstawiliśmy na piedestał, znajduje się na jego krawędzi - mimo to nie spada.
    - [Kajetan](#g_kajetan) z wyraźnym trudem porusza kamieniem, zupełnie jakby próbował wyrwać go z innej rzeczywistości, czemu towarzyszy dźwięk przypominający pękający balonik powietrza. Finalnie kamień udaje się odłożyć w sposób właściwy.
    - Dochodząc do wylotu z kanałów zauważamy, że majster bez młotka - najwyraźniej nie posiadawszy innych metod naprawy - wzmocnił uszkodzone kraty łańcuchem.
    - [Ilana](#g_ilana) uprasza elfa o naładowanie dwóch kryształów magiczną wiadomością - jedną do [Skovika](#p_skovik), drugą do [Finarrina](#p_druid_finarrin), którą zużywa od razu:
        + druid jest już w [Bodrogu](#l_bodrog)
        + [Lars](#p_lars) jest nowym nadwornym magiem [Verden](#l_verden), doradza księciu [Kistrinowi](#p_ksiaze_kistrin)
        + księciu zależy na współpracy z druidami
        + do wioski wraz z grupą nowicjuszy powrócił [Gardi](#p_gardi)
        + [Skovik](#p_skovik) i [Ivar](#p_ivar) zostali zobowiązani służyć mu pomocą na czas nieobecności [hierofanty](#p_druid_finarrin)
    - Wychodząc z kanałów zauważamy, że majster bez młotka - najwyraźniej z braku wspomnianego narzędzia - zabezpieczył kratę łańcuchem. Pozbywamy się go zostawiając po sobie pozdrowienia wypisane węglem na murze.
2. Miasto, po porządkach
    - W mieście dzieją się podobne rzeczy jak ta z ostrosłupem. Część przedmiotów jest lekko przesunięta. Ludzie chodzą jacyś tacy jakby markotni i poirytowani.
    - Idziemy do Oskara na śniadanie. [Kajetan](#g_kajetan) wypytuje o [nalewkę z mandragory](#r_nalewka). Niestety, z dwóch butelek zapasu posiadanego przez Oskara, które ucierpiały po kalibracji ostało się na jeden haust. Podobno [krasnolud](#p_morgan) który założył karczmę pod [Mayeną](#l_mayena) miał zapas...
    - Przed karczmą, na tablicy ogłoszeń widzimy świeżą kartkę "_Szanowny złodzieju młotka: chędoż się._". Jako ludzie (i elfy) niepozbawieni kultury i dobrego taktu zostawiamy swoją odpowiedź: "_Trzonkiem, z przyjemnością_".
    - W parku panuje zamieszanie. Po śniadaniu idziemy sprawdzić o co chodzi. Gawiedź zleciała się, bo ostrosłup - kamień węgielny pod pomnik - wisi w powietrzu 10 metrów od oryginalnego położenia.
    - Nie chcąc prowokować pytań ani ściągać na siebie uwagi, szybko ulatniamy się z miejsca zdarzenia.
    - Pod karczmą wsiadamy do odrapanego wozu [Karoll](#p_karoll), gdzie na podwózkę czeka już dwóch pozostałych pasażerów: czytający coś kupiec [Dusek](#p_dusek) i drzemiący mruk mianem Zdik.
    - Do wozu zaprzęgnięto dwa osiołki, a sam wóz przemianowano na "Biberwelt i Breckenriggs - usługi przewoźnicze". Po za tym nie zmieniło się nic - ani wnętrze, ani też duszący, piżmowy zapach perfum i... poprzednich właścicielek.
3. Do [Wyzimy](#l_wyzima)
    - Około południa ruszamy w drogę. Droga mija spokojnie, ale z powodu gęstej mgły jesteśmy zmuszeni zatrzymać się na noc gdzieś niedaleko Brennej. Osły boczą się i nie chcą dalej jechać. Na niebie wisi księżyc w pełni.
    - Spychamy wóz w stronę drzew i rozbijamy obóz. Kiedy [Kajetan](#g_kajetan) wraz z drugim podróżnym idzie poszukać drwa na ognisko, [druidka](#g_ilana) wypytuje osiołki co je zaniepokoiło. Zwierzęta czują odór śmierci.
    - Handlarz [Dusek](#p_dusek) opowiada, będąc w [Burdoff](#l_burdoff) słyszał pogłoski o dzieciach znikających ze wsi sąsiadujących z Brenną.
    - Rzekomo trakt jest uczęszczany od czasu kiedy parę razy czyszczono go z plugastwa.
    - Konstruujemy ognisko z naniesionego drewna i szykujemy się do nocy, kiedy naszych uszu dobiega dźwięk walki. Po chwili namysłu [Ilana](#g_ilana) i niziołek-kombatant, [Andy](#p_andy), idą zbadać źródło dźwięku.
4. Na polu bitwy
    - Źródłem niepokojących dźwięków okazuje się być zakapturzony wojownik walczący z czymś przypominającym skrzyżowanie starej baby z ropuchą.
    - Ropucha, oprócz pary obwisłych piersi i niepokojąco długiego, obrzydliwego żabiego języka ma torbę uszytą z ludzkich fragmentów.
    - Wojownik zdaje się radzić sobie nie najgorzej, jednak nie na tyle dobrze, aby uciec czy pokonać potwora bez pomocy. [Ilana](#g_ilana) przywołuje watahę wilków do pomocy, nie chcąc samej ryzykować przemiany podczas pełni.
    - Oboje z [niziołkiem](#p_andy) trzymają się na dystans szyjąc do pokracznej baby z broni zasięgowej. Starej ropusze widocznie się to nie spodobało - wyjąwszy z torby dwie małe, ludzkie czaszki rzuca je w ich kierunku.
    - Czaszki zapalają się znajomymi, zimnymi ognikami i okrążają dwójkę. Babo-żaba nie daje za wygraną. Wokół niej pulsuje cień, który jakby chroni ją przed ciosami.
    -  Wojownik jest nieludzko szybki, [Ilana](#g_ilana) zaczyna podejrzewać, że właśnie zakłócają jakiemuś wiedźminowi pracę nad zleceniem. Czując opuszczające ich siły, [bohater spod Brennej](#p_andy) i [druidka](#g_ilana) biorą nogi za pas.
    - Oddalając się ich uszu dobiega krzyk. Nie żaboluda, a kobiety. [Ilana](#g_ilana) odsyła [Andiego](#p_andy) żeby sprowadził [Kajetana](#g_kajetan), a sama wraca kupić teraz rannej wojowniczce trochę czasu nim odsiecz przybędzie.
    - [Kajetan](#g_kajetan), _aniemówiąc_ pod nosem dołącza do walki wraz z [Andym](#p_andy). W trójkę, z pomocą kolejnych zwierząt przyzwanych przez [druidkę](#g_ilana), radzimy sobie ostatkiem sił kładąc kres pokracznej starusze. 
    - Wojowniczka, wydusiwszy z potwora ostatnie tchnienie, pada nieprzytomna, ciężko ranna.