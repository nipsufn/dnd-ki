### Sesja 18
##### [Sesja 17](#sesja-017) [Sesja 19](#sesja-019)
1. Brokilon
    - Driady wspaniałomyślnie pozwalają nam przejść brzegiem rzeki do Wioski. 
    - Ilana upiera się by iść brzegiem lasu z racji na patrole wojska stale krążące przy Wstążce. 
    - Driady godzą się finalnie na taką opcję, oferują się też poprowadzić nas na obóz żeby bezpiecznie przenocować do rana. 
    - W drodze Kajetan i Ilana próbują wypytać driady o nieco więcej szczegółów na temat dziwnych elfów-przybyszów i ogólnej sytuacji w Brokilonie. Dowiadują się, że:
        - Finarrin, jako wysłannik starszyzny, przybył do Eithne po radę
        - dziwne elfy pochodzą z Aen Eldrin, przybyła ich w sumie czwórka
        - [Protektor](Bizoktor) został przebudzony przez jednego z tych elfów
        - driady nazywają Kajetana, czy też może wszystkie elfy mieszkające na kontynencie, udawanymi; mag z trudem połyka dumę by uniknąć konfrontacji
    - Rozbijamy obóz nieco bardziej na północ od Wioski, w opuszczonej altance, w której Kajetan dostrzega elfią architekturę. 
    - Im głębiej w las tym lepiej widać zupełnie inną pogodę - drzewa tu także w większości nie mają już liści, ziemia jest nimi grubo wysłana, ale mimo to jest dość ciepło.
    - Ilana prosi jedną z driad, żeby przekazała Finarrinowi jej wiadomość kiedy będzie wracać do Col Serrai. Ta wysyła ją poprzez kruka. Mówi też, że jeśli przyzwane elfy im pomogą, nie będą musiały już wracać na front.
    - W nocy wokół obozowiska krążą zwierzęta (głównie kruki). 
    - Czujemy się bez przerwy obserwowani, a w nocy Kajetan dostrzega cztery ogromne wilki otaczające wzgórze, na którym stoi altanka. Na szczęście zdają się tylko patrolować okolicę, bo nie podchodzą do obozu.
    - Rankiem budzimy się sami, driad nie ma już w pobliżu. 
    - Wszyscy są wypoczęci i wyspani, jedynie Ivar zdaje się nie do końca pamiętać wydarzenia dnia poprzedniego. 
    - Bez zbędnego mitrężenia ruszamy w drogę do Wioski. Widząc przy wzgórzu ślady łap, decydujemy się iść ich tropem.
    - Po drodze natykamy się na dwa dziwne znaleziska:
        - pierwszym jest dół w ziemi, w którym piętrzą się ciała Nilfgaardzkich żołnierzy; ich zbroje są pokryte podobną rdzą, jak broń, którą Kajetan z Ivarem kupili od krasnoludów w Carreras
        - drugie miejsce to odsłonięta polana, na której stoi kamienny obelisk; przy bliższej inspekcji Ilana rozpoznaje, że to totem poświęcony Protektorowi - na jego szczycie znajduje się spora czaszka z łosimi łopatami i trzema oczodołami, a w miejscu stołu ofiarnego widać odciskany przez kolejne pokolenia krwawy ślad dłoni; runy wyryte w kamieniu symbolizują słowo **pakt**
    - Kiedy Ilana odwraca się z zamiarem odejścia, wielki kruk ląduje na menhirze i łopocząc skrzydłami mówi jej *To nie twój czas na powiernictwo przysięgi*. 
    - Całe zajście obserwują z lasu 4 olbrzymie wilki - dwa z nich otaczają resztę grupy czekającą na skraju linii drzew, a dwa śledzą ruchy Ilany.
    - Wilki zdają się rozumieć Starszą Mowę, niemniej jednak uspakajające przemowy Kajetana są ignorowane.
    - Wilki zapytane przez Ilanę o znaczenie słów kruka mówią, że pakt odnowił druid (nie elf z Aen Eldrin? czy tym druidem był Finarrin?), a jej czas przyjdzie, kiedy tamten wypełni swoje zadanie. Następnie bestie oddalają się w las.
    - Musząc zatrzymać się na noc, szukamy bezpiecznego miejsca. Ilana znajduje dwa potencjalne miejsca:
        - lekko podmokłą wyrwę w ziemi, przy której leży przewrócone drzewo; na drzewie widać ślady szponów identycznych, jak na wojskowych wozach w Brugge, a ziemię znaczą ślady kopyt najprawdopodobniej należących do [Bizoktora](Bizoktor) - oba ślady wiodą z północy na południe
        - niewielki prześwit wśród drzew przypominający miejsce po powalonym drzewie
    - Ostatecznie Ilana namawia grupę na nocowanie w dole przy korzeniach wywróconego drzewa. 
    - W nocy w ich rzeczach myszkują dziwne robaki - fioletowo niebieskawe czerwie. 
    - Podczas swojej warty Ilana zauważa dziurę w swoim plecaku i braki w zapasach jedzenia. 
    - Zabiera plecak ze sobą na drzewo i stamtąd przygląda się poczwarkom, kiedy do obozu podchodzą kikimory. Na szczęście są to tylko robotnice, które obszukują biwak nie krzywdząc nikogo z drużyny, a następnie odchodzą, zabierając ze sobą też czerwie.
    - Kikimory oddalają się w stronę polanki, którą rozważaliśmy jako drugą opcję noclegu, po czym znikają w tunelu pod ziemią.
    - Nad ranem Kajetan wydaje się być najbardziej zniesmaczony tym nocnym "atakiem" z całego towarzystwa. Upiera się, że będzie przeskakiwał (używając magii) z drzewa na drzewo aż mu zabraknie sił. 
    - W swoim stuporze i rozsierdzeniu nie zwraca uwagi na nagłe drżenie podłoża.
    - Ilana komenderuje natychmiastową ewakuację na drzewa, ale naburmuszony Kajetan obrażony na Brokilon i na cały świat, odmawia, przez co niemal pada ofiarą ogromnych skolopendrów (które spotkaliśmy już kiedyś w Ellander w drodze do świątyni). Na szczęście udaje mu się z pomocą magii szybko umknąć na drzewo.
2. [Wioska druidów](Wioska)
    - O zmierzchu docieramy do Wioski, która jest dziwnie opustoszała. W samej wiosce panuje pogoda późno-letnia lub wczesno-jesienna:
        - drzewa nadal mają liście
        - temperatura jest jeszcze wyższa niż w samym Brokilonie 
    - Przy ognisku dostrzegamy 4 osoby - trzy w charakterystycznym, codziennym odzieniu druidów i jedną obcą - elfkę o długich włosach, odzianą w cynobrowo-rudą szatę. 
    - Wśród pozostałych osób Ilana rozpoznaje swoją przyjaciółkę, Mirnę, siedzącą w towarzystwie dwóch młodszych druidów.
    - Dziwna elfka zachowuje się jakby jej obecność nie była niczym dziwnym, posługuje się magią telepatyczną. Mówiąc, rzuca uspakajający/oczarowujący urok i nie przedstawia się - Kajetan dość butnie zwraca jej uwagę na brak manier.
    - Elfka, niezbyt skonsternowana, przedstawia się jako [Verenestra, "Księżna Dębu"](Verenestra), jedna z Aen Eldrin "zaproszonych" do Brokilonu
    - Mirna opowiada, że ich trójka to jedyni druidzi w Wiosce. Podczas święta Równonocy:
        - druidzi zaczęli odprawiać przygotowany uprzednio rytuał zakorzeniony w magii Poznania[<sup>1</sup>](#ad1)
        - nastąpił wybuch dzikiej magii i większość starszyzny zmieniła się nieodwracalnie w dzikie zwierzęta
        - Finarrin ocalał jako nieliczny ze starszyzny
        - druidzka młodzież prowadzona przez kilku ocalałych członków starszyzny ruszyła do Verden nieść pomoc ludziom, których dotknęła zaraza; nikt jak dotąd nie powrócił
        - zaraz po tym wypadku, Finarrin wyruszył do Col Serrai, szukać pomocy u Eithne, zostawiając po sobie bałagan w księgach i zwojach - wszystkie traktowały o koniunkcji sfer
    - Mirna prowadzi nas na nocleg do wolnych chat. Jak się dowiadujemy, kilka z nich zajmują ludzie z Verden, którzy przybyli tu po pomoc.
3. Kilka dni odpoczynku w wiosce
    - Ilana:
        - razem z Kajetanem przeszukuje zwoje w chatkach po starszyźnie; szuka głównie czegoś, co traktowałoby o tajemniczym rytuale Skovika albo czymś zbliżonym, w tematyce przemiany w zwierzęta
        - wypytuje Mirnę o szczegóły zajścia podczas rytuału
        - rozmawia z Verenestrą - chce odwiedzić Finarrina w Col Serrai albo chociaż przekazać mu wiadomość
        - pomaga każdemu z drużyny znaleźć sobie tymczasowy kąt w Wiosce; Skovika przygarnia do siebie, to jest pod dach Finarrina
        - podczas jednych z nocnych igraszek, a także przy wizytach w spiżarni kilkakrotnie zauważa i przegania jakiegoś upierdliwego, panoszącego się szopa 
    - Kajetan:
        - przeszukuje zwoje w chatce Finarrina,
        - pomaga druidom w wiosce (tak długo jak nie musi zadawać się ze zwierzętami)
        - wieczorami przepisuje czary do swojej księgi
        - dowiaduje się, że Finarrin zna [Zielarza z Dillingen](Regis)
        - Mirna pomoże mu wyprodukować eliksiry leczące, łagodniejsze niż "jaskółka" Vigga, jeśli poszuka z nią ziół
    - Kajetan, uspokoiwszy się nieco po nieprzyjemnej podróży przez dzicz, dochodzi do wniosku, że Verenestra jest rzeczywiście gościem i nie zna powszechnie stosowanych obyczajów. Postanawia ją przeprosić i z nią porozmawiać:
        - elfka nie widziała afrontu w fakcie zwrócenia uwagi
        - wywiązuje się pseudofilozoficzna debata, zdaje się, że Aen Eldrin albo nie odczuwają czasu albo są niesamowicie długowieczni; tak czy inaczej kompletnie nie rozumieją ciągów przyczynowo-skutkowych, chociaż koncept usługi i zapłaty nie jest im obcy
        - czterej Aen Eldrin dostali się do Brokilonu przez portal otwarty przez Eithne, która to zapadła w śpiączkę próbując powiększyć portal aby umożliwić przejście większej ilości "gości"
        - Aen Eldrin społecznie dzielą się na cztery grupy: Wiosnę, Lato, Jesień i Zimę, okresowo zmieniając swoje "role" 
        - Kajetanowi wydaje się, że jest to spowodowane ich długowiecznością i znudzeniem "odgrywania tej samej roli", bycia tą samą osobą
        - ich byt zdaje się być teatrem, który zatracił znaczenie metaforyczne i staje się faktem (czy istnieje jakaś sztuka, którą odgrywają? czy ta sztuka "sama się pisze" w miarę jak istnieją?)
        - elfka przychodzi do wioski aby pomagać leczyć ludzi z Verden, którzy dotarli do Wioski 
        - Kajetan, zachęcony jej rozmownością i chęcią pomocy, decyduje się zapytać o wyleczenie z jego przypadłości 
        - Verenestra stwierdza, że to wykracza poza jej możliwości, ale Auril (tytułujący się też jako Pan Lodowego Ogrodu), przebywający w Col Serrai, może być skłonny pomóc w zamian za samo doświadczenie leczenia dolegliwości, na którą jeszcze się nie natknął (czyli za bycie królikiem doświadczalnym mówiąc dosadnie) 
        - sama elfka prosi o rozwiązanie problemu zarazy w Verden, jej zdaniem definitywnie nienaturalnego pochodzenia
<div align="right"><i><a id='ad1'></a><sup>1</sup>Przyp. tłumacza: z Starszej Mowy <b>Divination</b></i></div>

##### [Sesja 17](#sesja-017) [Sesja 19](#sesja-019)