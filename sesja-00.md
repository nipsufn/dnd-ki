### Sesja 0
##### Przed Aequinoctium jesiennym
1. Dwójksiężycowa Noc
    - [Ilana](#g_ilana) i [Kajetan](#g_kajetan) budzą się w wozie [Łowców](#r_lowca) Czarownic, skuci, w samych gaciach, gdy wóz zatrzymuje się na nocny postój.
    - Plany ucieczki przerywa dziwne zjawisko obserwowane przez zakratowane okno wozu. 
    - W lesie zapada niepokojąca cisza. Moment później na niebie widać dwa księżyce zamiast jednego, gwiazdozbiory także są inne. Trwa to chwilę, po czym wszystko wraca (pozornie) do normy.
    - Dookoła unosi się zapach ozonu, który [Kajetan](#g_kajetan) identyfikuje jako zapach intensywnego wyładowania magicznego.
    - [Ilana](#g_ilana) po "przeskanowaniu" okolicy dostrzega, że cały teren aż "świeci się" od magii.
    - W desperackiej próbie wydostania się z potrzasku, [Ilana](#g_ilana) przemienia się w olbrzymiego niedźwiedzia i rozsadza wóz od środka.
    - Wyswobodzona dwójka szarżuje bez zastanowienia na zaskoczonych [Łowców](#r_lowca).
    - W pewnym momencie z powietrza atakuje [gryf](#b_gryf). Bestia próbuje porwać konie razem z resztkami wozu przytwierdzonymi do dyszla.
    - Odstraszamy [gryfa](#b_gryf), który finalnie ucieka z jednym z koni.
    - [Łowcy](#r_lowca) giną jeden po drugim - dwóch pada pod ciężkimi razami niedźwiedzich łap, trzeci ucieka w popłochu w las. Czwartego pachołka załatwia elf.
    - Dowódca, uprzednio stłuczony do nieprzytomności, ginie podczas nieudanej próby przesłuchania.
    - Przeszukawszy resztki zdruzgotanego wozu nie znajdujemy tam swojego dobytku.
    - [Ilana](#g_ilana) i [Kajetan](#g_kajetan) są wolni, jednak pozbawieni jakiegokolwiek sprzętu, broni, czy pieniędzy.
    - Zabieramy trochę sprzętu z ubitych [Łowców](#r_lowca) żeby nie błądzić bez broni po lesie.