### Sesja 24
1. Spotkanie z [Oberonem](#p_oberon)
    - Odprowadzani skowytem [protektora Brokilonu](#b_bizoktor), przewodzeni przez [Yaevinna](#p_yaevinn), idziemy na polanę położoną na zboczu wzgórza, z którego roztacza się widok na [Medowną](#l_medowna). 
    - Na jasnej i ciepłej polanie widzimy samego [Oberona](#p_oberon), wiosennego [Aen Eldrin](#r_aen_eldrin) o zielonej karnacji, niebieskich oczach, włosach w nieładzie i zwiewnej tunice, oraz dwie zapatrzone w niego driady.
    - To prawdopodobnie jego granie słyszeliśmy poprzedniego dnia na brzegu lasu. Teraz widzimy samo źródło muzyki - zawieszone w powietrzu kilka instrumentów, które zdają się każdy grać tę samą melodię, ale w innym tempie i tonacji.
    - Na pagórku obok całego towarzystwa leży dwóch martwych [Nilfgaardczyków](#l_nilfgaard). Nie noszą żadnych śladów walki, a na ich twarzach gości wyraz błogości pomieszany z przerażeniem.
    - Sam [Oberon](#p_oberon) zdaje się drzemać na konarze drzewa, ale wita nas. Rozmawia z nami przez chwilę zapatrzony w daleki horyzont, w stronę [osady](#l_medowna). Stwierdza, że wyglądamy jakby nam coś zabrano. 
    - Śmiertelnie zmęczeni niemal od razu udajemy się na spoczynek. Muzyka w tle powoli zamienia się w obrazy, wizje. 
    - Zanim przychodzi sen, widzimy wydarzenia minionego wieczora w [Medownej](#l_medowna) ukazane z lotu ptaka, jakby obserwator był świadkiem wszystkiego.
    - [Kajetan](#g_kajetan) zasypia i śni mu się znamienny w skutki wypadek, któremu uległ kiedyś podczas wyprawy archeologicznej. Po obudzeniu się nie pamięta nic poza uczuciem niepokoju.
    - [Ilana](#g_ilana) przez dłuższy moment nie potrafi zasnąć. Zmęczona i poirytowana w niewybrednych słowach pyta [Zielonego Pana](#p_oberon) czy byłby łaskaw zaprzestać muzykowania. Ten zsyła na nią magiczny sen, a razem z nim koszmar:
        - wioska jest zrujnowana, budynki powalone, a ziemia przeorana i pobrużdżona, wszystko porastają cierniste pnącza
        - [Ivara](#p_ivar) i [Mirnę](#p_mirna) ciasno oplatają ciernie; oboje są martwi
        - [Skovik](#p_skovik) leży bez ruchu, blady z zakrwawioną, potrzaskaną głową i rozoraną klatką
        - martwe ciała [Finarrina](#p_druid_finarrin) i [Enid](#p_enid) także są spętane przez ciernie, a na głowach mają cierniowe korony
2. Ranek następnego dnia
    - Druidka budzi się przerażona. W przeciwieństwie do [Kajetana](#g_kajetan) pamięta dokładnie swój sen.
    - Domyślamy się, że mgła nad rzeką to także sprawka [Książęcego Barda](#p_oberon).
    - [Zielonego Lorda](#p_oberon) nie ma rano na pagórku, muzyka także ustała.
    - Rozmawiamy z [Yaevinnem](#p_yaevinn):
        - nie pamięta naszego spotkania nad rzeką, ani, że przyprowadził nas do [Oberona](#p_oberon)
        - wspomina, że kiedyś bywał częstym gościem w [Brokilonie](#l_brokilon), także u [druidów](#l_wioska); uważał las za bezpieczne schronienie
        - jedna z driad przytulonych do jego boku ma jego rysy twarzy i urodę (córka?)
        - elf mówi nam o swoim kompanie, który poprzedniego dnia oddalił się z inną driadą i do tej pory nie wrócił
        - posiada łuk z [Gór Sinych](#l_gory_sine), zwany Zefharem (od runy o identycznym kształcie); konstrukcja i zdobienia świadczą, że broń jest równie funkcjonalna jak ozdobna, zwykle używana przez elficką elitę
    - Zarówno driady jak i [Wiewiórka](#p_yaevinn) są nieobecni i dziwnie się zachowują, jak gdyby ktoś wpływał na ich rozumowanie albo wydawał im nieme polecenia.
    - [Kajetan](#g_kajetan) pyta [Yaevinna](#p_yaevinn) czy ten nie ma przypadkiem szklanego koralika. Zdziwiony Scoia'teal obiecuje oddać mu jeden ze swojego naszyjnika - pamiątki z rodzinnych stron - jeśli pomożemy odnaleźć jego kompana. **[Zadanie: Leśne igraszki](#z_q13)**
    - Jedna z driad zdradza gdzie powinniśmy szukać zaginionej dwójki. Za jej wskazówkami udajemy się z [Yaevinnem](#p_yaevinn) aż do znajomej nam altanki na wzgórzu.
    - W drodze [Kajetan](#g_kajetan) i [Yaevinn](#p_yaevinn) dyskutują o:
        - [Filavandrelu Aen Fidhail ze Srebrnych Wież](#p_filavandrel), potężnym magu z [Gór Sinych](#l_gory_sine); to on zorganizował wyprawę, w której brał udział [Kajetan](#g_kajetan)
        - niemożliwości powrotu do miejsca pochodzenia obu elfów
    - Mijamy kilka drzew powalonych prawdopodobnie przez [Morvudda](#b_bizoktor)
    - [Ilana](#g_ilana) znajduje na ziemi ślady stóp wskazujące, że ktoś dotarł do altanki i trochę kręcił się wokół niej, ale to wszystko - nie ma śladów sugerujących dalszą wędrówkę.
    - Świetlik w altanie gęsto pokrywa pajęczyna, która ciągnie się aż do pobliskich drzew.
    - [Kajetan](#g_kajetan) bada ślady w samej altanie. Tym sposobem odkrywamy dziwną, wypukłą mozaikę, która znajduje się pod cienką warstwą ziemi zalegającej na podłodze altanki.
    - Mozaika przedstawia taki oto obraz:
        - od lewej widać szpaler elfich postaci o zwierzęcych przymiotach (kopytach, ogonach, rogach) zmierzających w stronę centrum
        - w centrum znajduje się wieża z wiszącym nad nią czarnym ptakiem (krukiem?), na jego skrzydłach są wypisane runy
        - po prawej stronie wieży widzimy parę elfów, kobietę i mężczyznę otoczonych przez mniejsze, oddające im hołd sylwetki
    - [Ilana](#g_ilana) odrysowuje na pergaminie całą scenę, zapisuje też runiczne hasło. 
    - Dzieło najprawdopodobniej było kiedyś kolorowe, teraz swoje barwy zachował tylko ptak nad wieżą.
    - [Kajetan](#g_kajetan) odczytuje runy, aktywując zaklęcie rzucone na mozaikę. Nagle postaci po lewej przemawiają chórem słowami:<br/><br/>
                *"Ptak nocy przyprowadził nas do tego świata - odległego o krok, o myśl. Teraz jesteśmy tu więźniami - cierpimy, umieramy - nie możemy odejść, nie możemy..."*<br/><br/>
    - Słowa urywają się, czar mija i nic więcej się nie dzieje. Wznawiamy poszukiwania drugiego Scoia'teal i jego driady.
    - [Kajetan](#g_kajetan) dyskutuje z [Yaevinnem](#p_yaevinn) o pochodzeniu elfów: 
        - przybyły magicznymi portalami
        - nie wiadomo gdzie się te portale znajdowały, kiedy się to dokładnie wydarzyło ani skąd przybyli
    - Podążamy za pajęczynami w głąb lasu. Po drodze widzimy ślady krwi i fragmenty zwierząt rozrzucone po okolicy.
    - Po lekko ponad godzinnej wędrówce zauważamy w lesie ruiny jakiejś budowli okryte powalonymi drzewami. Pajęczyny są tu bardzo gęste, zdają się koncentrować u szczytu kamiennych resztek.
    - [Ilana](#g_ilana) znajduje przy ziemi niewielką wyrwę w ścianie ruin. Początkowo przymierzamy się do wejścia, ale naszych uszu dochodzi chrobot, jakby setki par odnóży właśnie zmierzały w naszą stronę.
    - Profilaktycznie odsuwamy się, kiedy zarówno z wyrwy przy ziemi, jak i z otworu u góry ruiny wypełza chmara pająków.
    - Druidka przypieka małe stawonogi płomieniem. Piskowi ginących pająków wtóruje inny, dużo głośniejszy i bardziej żałosny ryk dochodzący z wnętrza ruiny.
    - Na pomoc ginącym pająkom z otworu u szczytu ruiny wychodzą znacznie większe, zdecydowanie przerośnięte osobniki.
    - Wywiązuje się walka, w trakcie której [Yaevinn](#p_yaevinn) zostaje przygwożdżony do drzewa pajęczyną, a [Kajetan](#g_kajetan) i [Ilana](#g_ilana) są notorycznie obłażeni przez roje małych pająków.
    - Wkrótce do walki dołącza coś, co wygląda jak skrzyżowanie człowieka i pająka. Pajęcza królowa rzuca się na [Ilanę](#g_ilana), niemal dusząc ją swoim lasso z pajęczyny.
    - [Yaevinn](#p_yaevinn), wyswobodziwszy się z pajęczyny pakuje pajęczej królowej serię strzał prosto w tors. Mocno raniona bestia wydaje dziki krzyk i próbuje pociągnąć druidkę za sobą do leża.
    - [Kajetan](#g_kajetan) odcina lasso i cuci [Ilanę](#g_ilana) podając jej jaskółkę. Następnie przy użyciu magii strąca królową w czeluście ruiny, sypiąc na łeb kamienie. Ta ratuje się ucieczką w głąb leża.
    - Decydujemy się zbadać ruinę. Przy wejściu jest kilka kokonów - w nich znajdujemy zaginioną dwójkę. [Kajetan](#g_kajetan) podnosi z ziemi łuk należący niegdyś do driady porwanej przez pająki. Poza tym nie zachowało się nic poza gruzami i butwem.
    - Schodzimy głębiej w poszukiwaniu uciekającej pajęczycy. Znajdujemy ją pożywiającą się własnymi jajami. Jaja te są ciasno oplecione przez cierniste pnącza, które jednak zdają się nie robić im krzywdy.
    - [Yaevinn](#p_yaevinn) z rządzą mordu wypisaną w oczach bez słowa rzuca się na pajęczycę i kończy jej żywot kilkoma szybkimi cięciami elfich mieczy.
    - Rozglądając się po leżu [Kajetan](#g_kajetan) natyka się na drewnianą skrzynię. W przeciwieństwie do reszty rzeczy, które rozpadają się pod dotknięciem palców, skrzynia jest mocna i solidna.
    - [Ilana](#g_ilana) rozbraja magiczny zamek. Wewnątrz skrzyni znajdujemy 5 identycznych kawałków bezbarwnego szkła. Szkiełka mają kształt lekko wypukłych deltoidów, są rozmiarów dużej monety, a kiedy patrzeć na nie pod światło, zmieniają kolor na zielony.
    - Podkładamy ogień pod resztę jaj czekając, aż leże porządnie zajmie się ogniem. [Yaevinn](#p_yaevinn) zabiera ciała elfa i driady, wracamy razem do altanki.
    - U stóp wzgórza, na którym stoi altanka, [Kajetan](#g_kajetan) używa koralika podarowanego przez [Yaevinna](#p_yaevinn) aby wyczarować bezpieczne schronienie na noc.
    - [Ilana](#g_ilana), widząc [Wiewiórkę](#p_yaevinn) kopiącego dwa groby, bez słowa dołącza się i pomaga mu.
    - [Yaevinn](#p_yaevinn) przerywa milczenie i wspomina kompana. [Druidka](#g_ilana) ciągnie rozmowę pytając o jego ostatnią wizytę w wiosce. Okazuje się, że elf miał (nie)przyjemność poznać [Enid](#p_enid), ale nie mówi tego otwarcie.
    - Udajemy się na spoczynek do magicznego bąbla [Kajetana](#g_kajetan).
3. Ranek przy altance
    - Budzimy się o świcie, jednak [Yaevinna](#p_yaevinn) z nami nie ma. Zniknęło też 12 racji żywnościowych.
    - Wbity w ziemi tkwi jeden z mieczów elfa, najwyraźniej rekompensata za "pożyczone" jedzenie.
    - [Ilana](#g_ilana) mówi [Kajetanowi](#g_kajetan), że miała zły sen i powinni czym prędzej zmierzać do wioski. Dodaje też, że nie jest pewna co dokładnie zastaną na miejscu, ale ma złe przeczucie.
4. W drodze do [Wioski](#l_wioska)
    - Wracamy znaną nam już trasą. Droga zajmuje nam w sumie dwa dni, podczas których [Ilana](#g_ilana) wysyła kilka wiadomości do domu - do [Skovika](#p_skovik) i [Finarrina](#p_druid_finarrin), każdorazowo prosząc o odpowiedź.
    - Podczas noclegu przy żerowisku [krabopająków](#b_krabopajak), nasz bezpieczny bąbel obchodzi grupa [nekkerów](#b_nekker). Mniejsze osobniki próbują podkopać się do środka, ale szkodniki zostają szybko zneutralizowane przez polujące na swoim terytorium [bestie](#b_krabopajak).
    - [Kajetan](#g_kajetan) chyba po raz pierwszy widzi [krabopająka](#b_krabopajak) z bliska. [Ilana](#g_ilana) posiadała o nich dotąd jako takie pojęcie, ale dopiero teraz widzi, jak działa ich maskujący pancerz, czyniąc je praktycznie niezauważalnymi.
    - O świcie ruszamy dalej co tchu. W drodze [Kajetan](#g_kajetan) prosi [druidkę](#g_ilana), żeby pomogła mu wyklarować wracające wspomnienia.
    - [Ilana](#g_ilana) zauważa, że ona także o czymś zapomniała - zupełnie nie pamięta próby uratowania [Doreein](#p_doreein). Początkowo zdaje się sądzić, że to nie brakujące wspomnienie, a kolejny głupi żart [Kajetana](#g_kajetan), jednak szybko okazuje się, że elf mówi prawdę.
    - Do wioski docieramy niemal o zmierzchu. Wita nas nienaturalna cisza, w momencie przerwana dzikim rykiem i dźwiękiem walących się desek.
    - [Ilana](#g_ilana) porywa się biegiem, a [Kajetan](#g_kajetan) rusza zaraz za nią. Naszym oczom ukazuje się widok nie pobojowiska, ale walki:
        - na środku wioski leży ciało młodego druida; drugie zwisa z poroża spętanego cierniami [Morvudda](#b_bizoktor), którym ten przed chwilą wyrżnął w jedną z chat
        - [Finarrin](#p_druid_finarrin), lekko ranny, zagradza sobą drogę do swojej chatki.
        - [Skovik](#p_skovik), poraniony i potłuczony, stoi obok bestii, próbując ściągnąć na siebie uwagę stwora
        - [Ivar](#p_ivar), z tarczą roztrzaskaną na ręce flankuje bestię, będąc jednocześnie opatrywanym naprędce przez [Mirnę](#p_mirna)