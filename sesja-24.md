### Sesja 24
1. Spotkanie z Oberonem
    - Odprowadzani skowytem [protektora Brokilonu](Bizoktor), przewodzeni przez Yaevinna, idziemy na polanę położoną na zboczu wzgórza, z którego roztacza się widok na Medowną. 
    - Na jasnej i ciepłej polanie widzimy samego Oberona, wiosennego Aen Eldrin o zielonej karnacji, niebieskich oczach, włosach w nieładzie i zwiewnej tunice, oraz dwie zapatrzone w niego driady.
    - To prawdopodobnie jego granie słyszeliśmy poprzedniego dnia na brzegu lasu. Teraz widzimy samo źródło muzyki - zawieszone w powietrzu kilka instrumentów, które zdają się każdy grać tę samą melodię, ale w innym tempie i tonacji.
    - Na pagórku obok całego towarzystwa leży dwóch martwych Nilfgaardczyków. Nie noszą żadnych śladów walki, a na ich twarzach gości wyraz błogości pomieszany z przerażeniem.
    - Sam Oberon zdaje się drzemać na konarze drzewa, ale wita nas. Rozmawia z nami przez chwilę zapatrzony w daleki horyzont, w stronę [osady](Medowna). Stwierdza, że wyglądamy jakby nam coś zabrano. 
    - Śmiertelnie zmęczeni niemal od razu udajemy się na spoczynek. Muzyka w tle powoli zamienia się w obrazy, wizje. 
    - Zanim przychodzi sen, widzimy wydarzenia minionego wieczora w Medownej ukazane z lotu ptaka, jakby obserwator był świadkiem wszystkiego.
    - Kajetan zasypia i śni mu się znamienny w skutki wypadek, któremu uległ kiedyś podczas wyprawy archeologicznej. Po obudzeniu się nie pamięta nic poza uczuciem niepokoju.
    - Ilana przez dłuższy moment nie potrafi zasnąć. Zmęczona i poirytowana w niewybrednych słowach pyta [Zielonego Pana](Oberon) czy byłby łaskaw zaprzestać muzykowania. Ten zsyła na nią magiczny sen, a razem z nim koszmar:
        - wioska jest zrujnowana, budynki powalone, a ziemia przeorana i pobrużdżona, wszystko porastają cierniste pnącza
        - Ivara i Mirnę ciasno oplatają ciernie; oboje są martwi
        - Skovik leży bez ruchu, blady z zakrwawioną, potrzaskaną głową i rozoraną klatką
        - martwe ciała Finarrina i Enid także są spętane przez ciernie, a na głowach mają cierniowe korony
2. Ranek następnego dnia
    - Druidka budzi się przerażona. W przeciwieństwie do Kajetana pamięta dokładnie swój sen.
    - Domyślamy się, że mgła nad rzeką to także sprawka [Książęcego Barda](Oberon).
    - [Zielonego Lorda](Oberon) nie ma rano na pagórku, muzyka także ustała.
    - Rozmawiamy z Yaevinnem:
        - nie pamięta naszego spotkania nad rzeką, ani, że przyprowadził nas do Oberona
        - wspomina, że kiedyś bywał częstym gościem w Brokilonie, także u [druidów](Wioska); uważał las za bezpieczne schronienie
        - jedna z driad przytulonych do jego boku ma jego rysy twarzy i urodę (córka?)
        - elf mówi nam o swoim kompanie, który poprzedniego dnia oddalił się z inną driadą i do tej pory nie wrócił
        - posiada łuk z Gór Sinych, zwany Zefharem (od runy o identycznym kształcie); konstrukcja i zdobienia świadczą, że broń jest równie funkcjonalna jak ozdobna, zwykle używana przez elficką elitę
    - Zarówno driady jak i [Wiewiórka](Yaevinn) są nieobecni i dziwnie się zachowują, jak gdyby ktoś wpływał na ich rozumowanie albo wydawał im nieme polecenia.
    - Kajetan pyta Yaevinna czy ten nie ma przypadkiem szklanego koralika. Zdziwiony Scoia'teal obiecuje oddać mu jeden ze swojego naszyjnika - pamiątki z rodzinnych stron - jeśli pomożemy odnaleźć jego kompana. **[Zadanie: Leśne igraszki](#z_q13)**
    - Jedna z driad zdradza gdzie powinniśmy szukać zaginionej dwójki. Za jej wskazówkami udajemy się z Yaevinnem aż do znajomej nam altanki na wzgórzu.
    - W drodze Kajetan i Yaevinn dyskutują o:
        - [Filavandrelu Aen Fidhail ze Srebrnych Wież](Filavandrel), potężnym magu z Gór Sinych; to on zorganizował wyprawę, w której brał udział Kajetan
        - niemożliwości powrotu do miejsca pochodzenia obu elfów
    - Mijamy kilka drzew powalonych prawdopodobnie przez Morvudda
    - Ilana znajduje na ziemi ślady stóp wskazujące, że ktoś dotarł do altanki i trochę kręcił się wokół niej, ale to wszystko - nie ma śladów sugerujących dalszą wędrówkę.
    - Świetlik w altanie gęsto pokrywa pajęczyna, która ciągnie się aż do pobliskich drzew.
    - Kajetan bada ślady w samej altanie. Tym sposobem odkrywamy dziwną, wypukłą mozaikę, która znajduje się pod cienką warstwą ziemi zalegającej na podłodze altanki.
    - Mozaika przedstawia taki oto obraz:
        - od lewej widać szpaler elfich postaci o zwierzęcych przymiotach (kopytach, ogonach, rogach) zmierzających w stronę centrum
        - w centrum znajduje się wieża z wiszącym nad nią czarnym ptakiem (krukiem?), na jego skrzydłach są wypisane runy
        - po prawej stronie wieży widzimy parę elfów, kobietę i mężczyznę otoczonych przez mniejsze, oddające im hołd sylwetki
    - Ilana odrysowuje na pergaminie całą scenę, zapisuje też runiczne hasło. 
    - Dzieło najprawdopodobniej było kiedyś kolorowe, teraz swoje barwy zachował tylko ptak nad wieżą.
    - Kajetan odczytuje runy, aktywując zaklęcie rzucone na mozaikę. Nagle postaci po lewej przemawiają chórem słowami:<br/><br/>
                *"Ptak nocy przyprowadził nas do tego świata - odległego o krok, o myśl. Teraz jesteśmy tu więźniami - cierpimy, umieramy - nie możemy odejść, nie możemy..."*<br/><br/>
    - Słowa urywają się, czar mija i nic więcej się nie dzieje. Wznawiamy poszukiwania drugiego Scoia'teal i jego driady.
    - Kajetan dyskutuje z Yaevinnem o pochodzeniu elfów: 
        - przybyły magicznymi portalami
        - nie wiadomo gdzie się te portale znajdowały, kiedy się to dokładnie wydarzyło ani skąd przybyli
    - Podążamy za pajęczynami w głąb lasu. Po drodze widzimy ślady krwi i fragmenty zwierząt rozrzucone po okolicy.
    - Po lekko ponad godzinnej wędrówce zauważamy w lesie ruiny jakiejś budowli okryte powalonymi drzewami. Pajęczyny są tu bardzo gęste, zdają się koncentrować u szczytu kamiennych resztek.
    - Ilana znajduje przy ziemi niewielką wyrwę w ścianie ruin. Początkowo przymierzamy się do wejścia, ale naszych uszu dochodzi chrobot, jakby setki par odnóży właśnie zmierzały w naszą stronę.
    - Profilaktycznie odsuwamy się, kiedy zarówno z wyrwy przy ziemi, jak i z otworu u góry ruiny wypełza chmara pająków.
    - Druidka przypieka małe stawonogi płomieniem. Piskowi ginących pająków wtóruje inny, dużo głośniejszy i bardziej żałosny ryk dochodzący z wnętrza ruiny.
    - Na pomoc ginącym pająkom z otworu u szczytu ruiny wychodzą znacznie większe, zdecydowanie przerośnięte osobniki.
    - Wywiązuje się walka, w trakcie której Yaevinn zostaje przygwożdżony do drzewa pajęczyną, a Kajetan i Ilana są notorycznie obłażeni przez roje małych pająków.
    - Wkrótce do walki dołącza coś, co wygląda jak skrzyżowanie człowieka i pająka. Pajęcza królowa rzuca się na Ilanę, niemal dusząc ją swoim lasso z pajęczyny.
    - Yaevinn, wyswobodziwszy się z pajęczyny pakuje pajęczej królowej serię strzał prosto w tors. Mocno raniona bestia wydaje dziki krzyk i próbuje pociągnąć druidkę za sobą do leża.
    - Kajetan odcina lasso i cuci Ilanę podając jej jaskółkę. Następnie przy użyciu magii strąca królową w czeluście ruiny, sypiąc na łeb kamienie. Ta ratuje się ucieczką w głąb leża.
    - Decydujemy się zbadać ruinę. Przy wejściu jest kilka kokonów - w nich znajdujemy zaginioną dwójkę. Kajetan podnosi z ziemi łuk należący niegdyś do driady porwanej przez pająki. Poza tym nie zachowało się nic poza gruzami i butwem.
    - Schodzimy głębiej w poszukiwaniu uciekającej pajęczycy. Znajdujemy ją pożywiającą się własnymi jajami. Jaja te są ciasno oplecione przez cierniste pnącza, które jednak zdają się nie robić im krzywdy.
    - Yaevinn z rządzą mordu wypisaną w oczach bez słowa rzuca się na pajęczycę i kończy jej żywot kilkoma szybkimi cięciami elfich mieczy.
    - Rozglądając się po leżu Kajetan natyka się na drewnianą skrzynię. W przeciwieństwie do reszty rzeczy, które rozpadają się pod dotknięciem palców, skrzynia jest mocna i solidna.
    - Ilana rozbraja magiczny zamek. Wewnątrz skrzyni znajdujemy 5 identycznych kawałków bezbarwnego szkła. Szkiełka mają kształt lekko wypukłych deltoidów, są rozmiarów dużej monety, a kiedy patrzeć na nie pod światło, zmieniają kolor na zielony.
    - Podkładamy ogień pod resztę jaj czekając, aż leże porządnie zajmie się ogniem. Yaevinn zabiera ciała elfa i driady, wracamy razem do altanki.
    - U stóp wzgórza, na którym stoi altanka, Kajetan używa koralika podarowanego przez Yaevinna aby wyczarować bezpieczne schronienie na noc.
    - Ilana, widząc [Wiewiórkę](Yaevinn) kopiącego dwa groby, bez słowa dołącza się i pomaga mu.
    - Yaevinn przerywa milczenie i wspomina kompana. [Druidka](Ilana) ciągnie rozmowę pytając o jego ostatnią wizytę w wiosce. Okazuje się, że elf miał (nie)przyjemność poznać Enid, ale nie mówi tego otwarcie.
    - Udajemy się na spoczynek do magicznego bąbla Kajetana.
3. Ranek przy altance
    - Budzimy się o świcie, jednak Yaevinna z nami nie ma. Zniknęło też 12 racji żywnościowych.
    - Wbity w ziemi tkwi jeden z mieczów elfa, najwyraźniej rekompensata za "pożyczone" jedzenie.
    - Ilana mówi Kajetanowi, że miała zły sen i powinni czym prędzej zmierzać do wioski. Dodaje też, że nie jest pewna co dokładnie zastaną na miejscu, ale ma złe przeczucie.
4. W drodze do Wioski
    - Wracamy znaną nam już trasą. Droga zajmuje nam w sumie dwa dni, podczas których Ilana wysyła kilka wiadomości do domu - do Skovika i Finarrina, każdorazowo prosząc o odpowiedź.
    - Podczas noclegu przy żerowisku krabopająków, nasz bezpieczny bąbel obchodzi grupa nekkerów. Mniejsze osobniki próbują podkopać się do środka, ale szkodniki zostają szybko zneutralizowane przez polujące na swoim terytorium [bestie](Krabopajak).
    - Kajetan chyba po raz pierwszy widzi krabopająka z bliska. Ilana posiadała o nich dotąd jako takie pojęcie, ale dopiero teraz widzi, jak działa ich maskujący pancerz, czyniąc je praktycznie niezauważalnymi.
    - O świcie ruszamy dalej co tchu. W drodze Kajetan prosi [druidkę](Ilana), żeby pomogła mu wyklarować wracające wspomnienia.
    - Ilana zauważa, że ona także o czymś zapomniała - zupełnie nie pamięta próby uratowania Doreein. Początkowo zdaje się sądzić, że to nie brakujące wspomnienie, a kolejny głupi żart Kajetana, jednak szybko okazuje się, że elf mówi prawdę.
    - Do wioski docieramy niemal o zmierzchu. Wita nas nienaturalna cisza, w momencie przerwana dzikim rykiem i dźwiękiem walących się desek.
    - Ilana porywa się biegiem, a Kajetan rusza zaraz za nią. Naszym oczom ukazuje się widok nie pobojowiska, ale walki:
        - na środku wioski leży ciało młodego druida; drugie zwisa z poroża spętanego cierniami Morvudda, którym ten przed chwilą wyrżnął w jedną z chat
        - Finarrin, lekko ranny, zagradza sobą drogę do swojej chatki.
        - Skovik, poraniony i potłuczony, stoi obok bestii, próbując ściągnąć na siebie uwagę stwora
        - Ivar, z tarczą roztrzaskaną na ręce flankuje bestię, będąc jednocześnie opatrywanym naprędce przez Mirnę