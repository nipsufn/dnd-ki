### Sesja 38
[Sesja 37](#sesja-37) [Sesja 39](#sesja-39)
1. Warownia, podziemia
    - Po nocnym odpoczynku w dla odmiany wygodnych łóżkach w bezpiecznej (jak narazie) przestrzeni, przymierzamy się do uruchomienia kuźni.
    - Kajetan gorączkowo przeczesuje księgi w poszukiwaniu informacji na temat paliwa zasilającego piec i działania samej kuźni.
    - Bracia Drummond w tym czasie zmieniają wszelkie drewniane meble w rozpałkę do pieca, nie cackając się przy tym za bardzo.
    - [Elf](Kajetan) przypomina sobie o dziwnym posągu-zbroi i dzieli się swoimi spostrzeżeniami z Ilaną.
    - [Druidka](Ilana) oddaje mu dwie z trzech bursztynowych kulek. Pierwsza, ta z kawałkiem poroża, zostaje umieszczona w dłoni posągu przez Kajetana. Kulka po chwili znika, a na pustym wieszaku materializuje się coś jakby koszulka kolcza. Na ziemi obok wieszaka ląduje za to pakunek.
    - W pakunku tym znajdujemy komplet dobrej jakości ubrań przypominających uniform z wyhaftowanym na klatce rogatym hełmem i parę wysokich, porządnych skórzanych butów. Oprócz ubrań i butów znjadujemy także dziwny prostopadłościan z białego proszku.
    - Kajetan uskutecznia próbę węchu, smaku i ognia na niewielkich rozmiarów odłupanym kawałku. Zapach jest niewyczuwalny, smak pozostawia wiele do życzenia - jest kwaśny i nieprzyjemny, za to właściwości palne wydają się być zadowalające.
    - Ilana, idąc za śladem elfa, aktywuje drugą, identyczną kulkę. Pojawia się taki sam zestaw, ale w rozmiarze druidki. Kolczuga zdaje się emanować lekką magiczną aurą i dopasowuje się do gabarytów użytkownika.
    - Trzecia kulka, z czymś na kształt kości zatopionym w środku, materializuje nieco inny pakunek, w którym tym razem znajduje się urzędowa szata wraz z krótkimi, ale eleganckimi butami. W środku nie ma już dziwnej "cegiełki", zamiast tego jest bursztynowy medalion z wyrzeźbionym w nim jeleniem.
    - Kajetan przebiera się w uniform, na górę narzuca szatę, a na szyi zawiesza sobie medalion. Tak wyekwipowany idzie zbadać dwie pary zamkniętych drzwi.
    - Medalion pozwala elfowi dostać się tylko za jedną z dwóch par drzwi. Ilana towarzyszy mu w inwestygacji.
    - Za drzwiami znajduje się długi korytarz z rzędem krzeseł pod jedną ścianą, zwróconych przodem do obrazu wiszącego na przeciwległej ścianie.
    - Obraz przedstawia scenę pasowania pierwszego Zielonego Rycerza przez [Rycerzy Galawaina](#r_rycerze_galawaina). Pasowanie odbywa się na kolistym placu nieopodal niewielkiego drzewa, ale ciężko jest doszukać się jakichkolwiek detali zdradzających dokładny czas albo miejsce zobrazowanej sceny.
    - Na końcu korytarza znajdują się kolejne drzwi, także strzeżone przez zbroje. Te jednak odmawiają wpuszczenia nas, ponieważ "kandydaci winni czekać aż zostaną wywołani. Jedynie ten, który przeszedł próby może prosić o audiencję u Mistrza".
2. Kuźnia, druga próba Ivara
    - Odesłani z kwitkiem wracamy do próby rozpalenia pieca w kuźni. Kajetan umieszcza jeden z białych kloców w palenisku i próbuje tchnąć w piec magią, aby podpałka zajęła się ogniem. 
    - Na skutek "przedobrzenia" z ilością magicznej energii wszyscy obecni w kuźni zostają mocno poturbowani, kiedy piec niczym mała supernowa dosłownie bucha mocą. Na szczęście paliwo działa i Ivar może przystąpić do swojej drugiej próby, tj. kucia broni.
    - Ilana dostrzega w rozpalonym prostopadłościanie coś niecodziennego. Kloc zdaje się wydawać rytmiczny głuchy odgłos, zupełnie jak uderzenia serca. Cała bryła nabiera czerwono-jaskrawych kolorów im bardziej się nagrzewa.
    - Pomagamy [młodszemu z wyspiarzy](Ivar) przygotować formy i ustawić je na piecu. Rozpoczyna się przetapianie fragmentów podarowanego przez Kajetana miecza. Proces ten trochę trwa, więc każdy szuka sobie jakiegoś tymczasowego zajęcia:
        - Kajetan prosi Finarrina o naukę zaklęcia tworzenia i niszczenia wody
        - Ilana z braćmi zostaje w kuźni, zabijając czas grą w karty
    - Gdy metal jest już płynny, przychodzi pora na wystudzenie nowo powstałej sztaby. Reszta grupy dołącza do ludzi w kuźni.
    - Druidzi pomagają wytworzyć odpowiednio dużo wody i zimnego wiatru do schłodzenia sztaby. Kuźnia tymczasowo zamienia się w saunę. Ilana, pozbywszy się wcześniej nadmiaru ubrań, niezamierzenie staje się widowiskiem dla całej trójki kompanów, z których Kajetan zdaje się być najmniej ostentacyjny w radowaniu oka widokami.
    - Zmordowani zmaganiami w kuźni rozchodzimy się na krótki odpoczynek. Kajetan anektuje łaźnię wieszając na drzwiach karteczkę "zajęte, nie przeszkadzać". Ivar, umęczony setnie, pada na łóżko i zasypia. Pozostała dwójka, tj. Ilana i Skovik, ignorując wiszącą na drzwiach łaźni kartę, idą zażyć kąpieli.
    - Nieco wypoczęci i na swój sposób odprężeni wracamy po czasie do kuźni celem przekucia sztaby w nową broń dla Ivara.
    - Pada propozycja aby jako trzon do topora wykorzystać kostur Ivryna, ale swój stanowczy sprzeciw wyraża Kajetan. Finarrin także nie jest do końca przekonany o słuszności tego pomysłu.
    - Skovik zostaje oddelegowany do wyszukania kawałka drewna i zastrugania z niego trzonka, kiedy Ivar przystępuje do kucia topora.
    - Kajetan dorzuca jeszcze trochę mocy do pieca, jednak z cegłą zaczyna się dziać coś dziwnego - w jej środku miga jakby jakiś cień, a sama bryła zaczyna pulsować i pękać.
    - Jeszcze jedna dawka mocy i bryła zupełnie się rozpada ujawniając owalny kształt. Kształt okazuje się być jajem, z którego na skutek dostarczonego ciepła i magii powoli, na naszych oczach, wykluwa się mały gad.