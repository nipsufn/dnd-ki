### Sesja 128
##### [Sesja 128](#sesja-128) [Sesja 130](#sesja-130)
1. Oczekiwanie
    - Wieczorem dostajemy informację, że nazajutrz po południu ruszamy do Ysgith.
    - W drodze na zbiórkę robimy ostatnie zakupy. Kajetan, ku wyraźnemu zdziwieniu Ilany, sprawia sobie prostą procę.
2. Do Angrenu
    - Zbieramy się na wozie i wyjeżdżamy, Lambert na luzaku obok, Ilana, Mozaik, Lars i Kajetan na wozie ciągniętym przez dwa konie.
    - Za miastem {czarodziejka}Mozaik otwiera portal i przenosi nas w okolice przełęczy Klamat. W drodze przedstawia nam ostateczny plan działania:
        - musimy unikać czarów; absolutnie nie pozwalać sobie na więcej niż piąty poziom bliżej bagien niż Tuzla, a czym bliżej lasu tym mniej
        - Kajetan otrzyma medalion, dzięki któremu nałoży na siebie iluzję; w Angrenie elfy nie są mile widziane, toteż {czarodziej}Kajetan zostanie zwykłym wieśniakiem
        - w mieście Lars-wiedźmin spróbuje dowiedzieć się więcej o obecnej sytuacji i odszukać Gaetana, potencjalnie rozmawiając z zarządcą, Dagomirem Caldwellem
        - Lambert wyruszy od razu na bagna Ysgith, biorąc ze sobą Kajetana (przebranego z pomocą magicznego, acz pasywnego, artefaktu) celem rozeznania, czy Druid podporządkował sobie także tamtejsze potwory
        - czarodziejka przygotuje i będzie utrzymywała bazę operacji pod przykrywką wymian kupieckich
2. Przeprawa
    - Wejście w przełęcz zdobi para ogromnych rzeźb przedstawiających krasnoludy, jeden z młotem, drugi z kilofem. U stóp jednego z nich znajduje się strażnica.
    - Przed "bramą" jest polana z miejscem na obóz, widać, mocno uczęszczana.
    - Strażnicy-krasnoludy pobierają od nas myto za przeprawę. Zostajemy poinformowani, że granica w drugą stronę jest zamknięta, nie będziemy w stanie wrócić.
    - Nie udaje nam się wyciągnąć żadnych konkretnych informacji o przeprawie przez przełęcz ponad to, że zajmie nam ona około 2-3 dni i nader wszystko powinniśmy zachować ciszę (raczej nie rozchodzi się o lawinę).
    - Ruszamy zwyczajnym tempem. Po drodze mijamy różne stare wraki wozów. Przez chwilę Ilanie wydaje się, że słyszy jakąś melodię. Konie wydają się być niespokojne, zagajone przez {druidkę}Ilana twierdzą, że ze zboczy wiatr niesie zapach krwi.
    - Gdy dzień powoli chyli się ku końcowi, rozbijamy obóz. Za namową Ilany nocujemy konwencjonalnie, bez użycia magii czy zaklęć ochronnych.
    - W czasie swojej warty Ilana znów słyszy na wietrze melodię. Zostajemy zaatakowani przez latające potwory - hybrydy ludzi i ptaków.
    - Udaje nam się odeprzeć atak, zdaniem wiedźmina harpii. W starciu ginie jeden z koni, a Mozaik, sparaliżowana melodią, spędza całą walkę pod wozem, gdzie położyła się na nocleg.
    - Lambert przygląda się harpii-matronie. Stwór zdecydowanie bardziej niż pozostałe przypomina humanoida: ma spiczaste uszy, nos zamiast dziobu i od pasa w górę zdecydowanie kobiecą fizjonomią, choć pokrytą delikatnymi, drobnymi piórkami. Wiedźmin użyna bestii łeb łudząc się, że w Tuzli ktoś skapnie mu trochę grosza za ubicie maszkary. Ilanie za to udaje się pozyskać z harpii trochę piór na nowe strzały.
    - Resztę nocy spędzamy w chatce stworzonej przez naburmuszonego Kajetana.
3. Angren
    - Nazajutrz późnym popołudniem wychodzimy po angreńskiej stronie. Ludzie z symbolami czapli i/lub bocianów na zbrojach obwieszczają nam, że Dagomir w rzeczy samej zarządził blokadę na wyjazd z Angrenu. Pod ujściem przełęczy znajduje się więc ludzkie obozowisko składające się z niezadowolonych kupców i zatrzymanych uchodźców.
    - Zauważamy, że niektórzy z pospólstwa modlą się do jakiejś wytartej figurki z elfiego marmuru.
    - W oddali widzimy Tuzlę: drewniany fort z wysoką, kamienną wieżą, otoczony zabudowanymi wysepkami delty śródlądowej Jarugi. Domy są tu budowane na palach
    - Z nadejściem wieczora docieramy na miejsce. Zatrzymujemy się w karczmie zwanej "Dwie Czaple" (a więc jednak nie bociany?).

##### [Sesja 128](#sesja-128) [Sesja 130](#sesja-130)