### Sesja 151

##### [Sesja 150](#sesja-150) [Sesja 152](#sesja-152)

1. Wczasy w ~~Sopocie~~ Bremervoord
    - Przez kilka następnych dni bawimy na zamku ich książęcych mości. Ku ogólnej uldze, na żaden bal na cześć bohaterskich wybawców księżniczki się nie zanosi. Zdaniem dworu lepiej, by incydent - nie pierwszy zresztą - z ["małą syrenką"]Efri został czym prędzej puszczony w niepamięć.
    - Miast imprezy, w akcie wdzięczności za pomoc nieletniej latorośli, otrzymujemy od książęcej pary dokument uprawniający do zaokrętowania na dowolnym statku zamierzającym przepłynąć przez wody księstwa.
    - Dorregaray, zapytany przez [druidkę]Ilana o zdarzenia wokół latarni twierdzi, że potencjalny przemyt narkotyków w ogóle go nie obchodzi, a pierwszy incydent na Mosbergu rzeczywiście spowodowany był zatruciami, w związku z czym mag nie rozglądał się dokładniej po wyspie. Gwoli znalezionej skrzyni z symbolem Thanedd sugeruje, że ta może pochodzić ze zszabrowanych dóbr szkoły, które zniknęły w czasie polowania na czarownice.
    - Ilana składa wizytę Morszczynce. Zastaje ją podczas pogawędki-lekcji języka z [księżną]Shenaaz i jej córką. Syreny rozmawiają w wyjątkowo melodyjnym wariancie Starszej Mowy, przypominającym wręcz śpiew. Od syreniej czarownicy dowiaduje się, że wciąż spadają z niej ostatnie fragmenty babiego lata, pozostałości po klątwie, którą ze sobą nosiła.
    - Syreny, o których opowiadają wyspiarze to echidny. Szlachcianki niechętnie o nich opowiadają, są podobno syrenami, które "straciły pieśń" - odłączyły się od swojego plemienia na zbyt długo, dziczejąc i zatracając swoją tożsamość.
    - Kajetan przygotowuje się do podróży na wyspy - omawia plany z Dorregarayem i dowiaduje się kilku ciekawostek:
        - wyspiarze wybili lodowych gigantów prawie do nogi, w stopniu, który pozwolił Tordarrochom osiąść na wyspie Undvik
        - osadnicy zaczęli się trudnić górnictwem, co skończyło się tragedią - przebili się do komory, w której spała grupka niedobitków gigantów
        - obudzone giganty zrównały ludzkie sadyby z ziemią, a ludzi zabiły lub przegnały z wyspy
        - na wyspie znajdują się zgliszcza jakiejś elfiej konstrukcji - {mag-ekolog}Dorregaray domyśla się w niej siostry Tor Lara, która miała by być epicentrum Dwuksiężycowej Nocy, a samo miejsce mocy mogło by być wspólnym punktem obu płaszczyzn, pozostałością po wyrwie, która sama lub z czyjąś (jeśli tak, raczej partacką) pomocą się zeszła
        - mini-koniunkcja zasiliła oddziały gigantów, sprawiając, że wyspa Undvik póki co jest niedostępna dla większości śmiertelników
    - Na mieście {elf}Kajetan słyszy jakieś plotki o pożarze w Cidaris, jednak nie przywiązuje do nich większej wagi.
    - Któregoś dnia Ilana zauważa w stajni Efrisse, trenującą swój syreni śpiew ku rozpaczy okolicznych zwierząt. Korzystając z okazji pyta o spotkanie z rogatym rycerzem, w którym domyśla się Ivara. Dziewczę co prawda nic konkretnego nie mówi, ale na wspomnienie o wstążce pąsowieje w sposób nie zostawiający {druidce}Ilana wiele do domysłów. Co więcej, po mieście krążą plotki o tym, że księżniczka wymyka się z zamku w poszukiwaniu jakiegoś rycerza.
    - Nasze krótkie wakacje dobiegają końca, w związku z czym Dorregaray teleportuje nas z powrotem do Cidaris, skąd będzie nam bliżej do Hirundum i dalej, do Gors Velen.
2. Ku Hirundum
    - Miasto wydaje się być nader ruchliwe - na ulicach roi się od strażników miejskich.
    - Dowiadujemy się, że traktem do Hirundum ranem wyruszyła zbrojna karawana - mają nad nami kilka godzin przewagi, a szkoda, bo w kupie raźniej, szczególnie na ponoć niebezpiecznej trasie.
    - Nie tracąc czasu, sami ruszamy w drogę. Kontynuujemy marsz nawet po zachodzie - póki nie jesteśmy zmęczeni, starając się dołączyć do konwoju. Po śladach domyślamy się dwóch wozów i z pół tuzina ludzi, co potwierdza chowaniec Kajetana posłany przodem na zwiad.
    - Trakt biegnie tuż obok ściany starego lasu. Jest bardzo stary i solidny, ale mocno zarośnięty i uczęszczany przez zwierzęta.
    - Od miejsca, w którym zatrzymały się na noc wozy dzieli nas ok 3 godzin drogi. W pewnym momencie sowa zauważa w karawanie jakieś poruszenie. Jeden z koni zaczął się boczyć i kopnął któregoś z ludzi.
    - Docieramy do obozowiska, które atakuje stado wściekłych psów. Pomagamy w ich eliminacji, jednak dwóch ludzi i jeden z koni dokonują żywota.
    - Ilana zajmuje się koniem, który przetrwał. Zdaje się, że jego też zaczyna trawić jakaś choroba. Rozglądając się dokładniej i wypytując najemników dochodzi do wniosku, że strumyk, z którego piły zwierzęta musi być czymś zatruty. W porę leczy zwierzę, które osuwa się w głęboki sen.
    - Sowa Kajetana zauważa na horyzoncie jakieś inne starcie, stado jakichś zwierząt atakujące jakieś postaci, oraz wybuch ognia.
    - Grupa najemników pod przywództwem Logana obstawia dwa wozy Gors-Veleńskiej kompanii przewoźniczej wiozące dobra na handel do Dorian. Ich mocodawca-dusigrosz dał im tylko dwa konie, które mieli wymienić na świeże w Hirundum. Droga wypada nam pospołu, więc aby oba wozy dotarły na miejsce, będziemy musieli zmieniać się w "zaprzęgu" przy jednym z nich.
    - Najemnicy nie mają najlepszej opinii o niziołkach z Hirundum. Twierdzą, że są dziwne, ponoć jeżdża na psach i dzikach i to pewnie z ich winy ta agresywna sfora zaatakowała ich obóz - bo dały nogi z ich farmy.
    - Kolejnego dnia ruszamy z wozami w dalszą drogę. Mijamy pozostałości innego obozowiska, gdzie także widać liczne ślady zwierząt, a ognisko jakby... wyszło z okowów. W drzewo wbity jest toporek, który Ilana z miejsca rozpoznaje. Zmartwiona prosi Kajetana, by skomunikował się z Kristoffem:
        - zdaje się, że {druid}Kristoff ochłonął od ostatniego spotkania z Ilaną i jakoś sobie poukładał co myśleć
        - ognie na horyzoncie, które zauważyliśmy poprzedniego wieczora to rzeczywiście był on
        - rozsadził obozowe ognisko umykając przed wściekłymi zwierzętami na drzewo
        - nie stało mu się nic poważnego, a wkrótce na odsiecz przybyły mu niziołki z Hirundum
        - gdy bawił w gościnie, na pola wdarły się dziki, równie wściekłe jak nasza sfora psów; odpędzili je, ale trochę go poharatały
        - niziołki zaopiekowały się nim i opatrzyły, teraz odpoczywa
    - Lekko po południu docieramy na miejsce. Wygląda na to, że zatruty strumień, który zaszkodził koniom i psom, zasila swoim strumieniem tutejsze pola i liczne stawy rybne. Wspólnie dochodzimy do wniosku, że nie godzi się zostawić wsi z zatrutym źródłem wody pitnej - trzeba to będzie sprawdzić.

##### [Sesja 150](#sesja-150) [Sesja 152](#sesja-152)
