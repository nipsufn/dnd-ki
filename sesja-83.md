### Sesja 83
1. Powrót paladyna
    - Nad ranem do wioski przybywa Ivar. Jego jeleń ma krucze skrzydła. Młodzian nie jest do końca zadowolony z nieco butnego wezwania Ilany. Przyjmuje jednak wyjaśnienie, że to Kajetan - jak zwykle - plótł w wiadomości co mu ślina na język przyniesie, bez głębszego zastanowienia.
    - {Młoda druidka}Ilana prosi o pomoc z Formorianem. Zanim jednak {wyspiarz}Ivar zdąży wypytać o szczegóły, zmuszony jest wysłuchać tyrady na temat jego współpracy z Eithne.
    - Prawie że kłócąc się z Ilaną, opowiada:
        - Crag An to zatrzymana w czasie kopia Duen Canell
        - cokolwiek ginie po jednej stronie kopuły, umiera także po drugiej i vice versa
        - dwa drzewa będące centrum miasta powodują paradoks, efektem którego są nienaturalne bestie wciąż pojawiające się w {lesie}Brokilon
        - Eithne chce zniszczyć Crag An by ustabilizować swoją stolicę, a Ivar decyduje się jej pomagać, ponieważ to jedyny sposób w jaki jego zdaniem można rozwiązać patową sytuację, w jakiej od wieków trwa Brokilon
        - młodzian próbował nawiązać kontakt ze swoim patronem, Galawainem, bezskutecznie
    - Spotykamy się wszyscy na śniadaniu. Finarrin trafnie zauważa, że Ivarowi wyostrzył się nieco dowcip, młodzian stał sie też bardziej butny odkąd zadaje się ze {starą driadą}Eithne. Następuje ciąg dalszy sprzeczki z Ilaną, którą kończy odejście poirytowanej {druidki}Ilana od stołu.
    - Na "spacerze" Ilanę dogania Skovik, rozumiejąc doskonale z autopsji przyczyny nerwów {dziewczyny}Ilana. Dwójka rozmawia chwilę o Ivarze. 
    - Ilana wyciąga ręke na zgodę i przeprasza Ivara za wtrącanie się w jego decyzje. Tłumaczenie, że to z troski o niego i poczucia winy za wpakowanie go w tę kabałę na pierwszym miejscu zostaje zaakceptowane. Ostatecznie {młody Drummond}Ivar zgadza się pomóc i zabiera się za naprawę swojego podniszczonego rynsztunku.
2. Plany
    - Kajetan zaszywa się w chatce Mirny aby magicznym rytuałem przywołać swojego skrzydlatego chowańca. Zainhalowany kadzidłem zanosi się kaszlem, w skutek czego wykasłuje trochę dwimerytu.
    - Ilana dzieli się z Kajetanem swoim planem. Chce spróbować zwabić Lloyda i podszywając się pod jego żonę przekonać upiora, że to nie my jesteśmy jego wrogiem, a Formorian, który na nim żeruje.
    - Kajetan rozmawia z Verenestrą, a raczej jej nowym wcieleniem. Dowiaduje się, że Formorian jest jak jemioła - nie zabija swojego nosiciela, który z resztą nosi w sobie coś, co bestę przyciąga.
    - Ilana kontaktuje się z Keirą. Czarodziejka jest zajęta konfliktem w Aedirn. Tłumaczy, że Formoriana najłatwiej będzie przyzwać destabilizując na powrót punkt mocy pod Carreras wraz z kilkoma innymi, okolicznymi. Poleca szukać pomocy u Zangenisa.
    - Próbujemy skontaktować się z Larsem. Mag-renegat jest w posiadaniu przedmiotu, który mógłby nam pomóc w teatrzyku dla Lloyda, ale przebywa gdzieś daleko i nie ma zamiaru się fatygować.
    - {Mag}Kajetan zaprasza więc do wioski Zangenisa - konfratra, który jego zdaniem będzie skłonny pomóc mniej interesownie niż pozostali magowie.
    - Stucco Zangenis przybywa do wioski:
        - jest nieco rozbawiony "rustykalnym" otoczeniem
        - bez względu na motywację zdaje się być mile zaskoczony, że zamierzamy posprzątać bałagan po sobie
        - propozycje Keiry co do sposobu sprowadzenia naszego wroga na tą płaszczyznę określa jako "mało finezyjne", sprawia jednak wrażenie jakby miał na myśli "prostackie"
        - przekazuje nam artefakt, serce wykute w czarnym kamieniu, które powinno pozwolić nam przyzwać Formoriana w Medownej albo miejscu, z którego go odprawiliśmy ostatnim razem
        - stabilizuje swoją skrzynię Leomunda wprowadzając do formuły zaklęcia rekurencję
3. Przedstawnienie
    - {Elf}Kajetan z pomocą swojego chowańca zauważa dziwnego, samotnego konnego jadącego w stronę lasu od Brugge. Domyśla się, że to Lloyd.
    - Jeździec zatrzymuje się na skraju rzeki, jakby koń nie chciał dalej ruszyć. Dowiadujemy się, że to Eithne i Galawain wzmocnili barierę wokół lasu, która zabrania nieżywym wstępu.
    - Nie mitrężąc, Ilana wyrusza na skraj puszczy, nie tak daleko z resztą od Medownej. Finarrin pomaga jej otwierając przejście w drzewie.
    - {Druidka}Ilana przybiera postać żony {upiora}Lloyd i, bardzo po elfiemu, używając półprawd i niedopowiedzeń, przekonuje go, że to Formorian, któremu teraz pomaga, zabił jego rodzinę.
    - Lloyd zabija ciało, które kontroluje, zmuszając tym samym Formoriana do przeniknięcia do naszej płaszczyzny. Ilana obserwuje jak z resztek ciała i martwego teraz konia wyrastają korzenie i konar drzewa, pojawiają się jego gałęzie z wisielcami - zdaje się wszystkimi ofiarami potwora.
4. Bitka
    - Kajetan przygląda się cały czas za pośrednictwem przyzwanej sowy i zdaje relację Finnarinowi i Drummondom. Przerywa obserwację chcąc zarządzić wymarsz, tylko po to, by zauważyć wyspiarzy gotujących się do walki.
    - Finnarin wysyła trójkę na miejsce za pośrednictwem drzew. Na miejscu zastają Ilanę, dalej w postaci żony Lloyda, szyjącą do drzewa z płonących strzał.
    - Drzewo niewiele robi sobie ze strzał, jednak podobnie jak wcześniej Lloyd, nie jest w stanie przekroczyć rzeki. Próbuje uciec przed nadciągającymi posiłkami, ale Kajetan używa telekinezy do pochwycenia drzewa i przygwożdżenia go do bariery. 
    - Bariera pali Formoriana i jego marionetki żywcem. Ivar rąbie bezlitośnie swoim toporem z każdym ciosem poszerzając bruzdę w drzewie. Skovik, rozzłoszczony nie na żarty miota się spętany przez gałęzie Formoriana. Ilana, przemieniona w niedźwiedzia, strąca marionetki z gałęzi drzewa.
    - Wspólnymi siłami, po raz kolejny unieszkodliwiamy Formoriana, tym razem już chyba na dobre.
    - Po walce odwiedza nas Lusterko. Jakby nieco sarkastycznie gratuluje sprytu i oznajmia, że kontrakt został wypełniony. Wyrywa z bezgłowego ciała czarne serce i na naszych oczach zamienia je w kamień, który niemal natychmiast rozsypuje się w pył.
    - Kajetan przygląda się chwilę szabli, którą to upiór dokonał swego żywota, ale po krótkim namyśle ciska ją do rzeki.
    - Umęczeni walką, pobrużdżeni, myślimy nad rozbiciem obozu na noc, aby rano ruszyć na powrót do wioski, obwieścić dobrą nowinę.
