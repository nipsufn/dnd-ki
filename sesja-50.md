### Sesja 50
1. [Gryf](#b_gryf) kontra [Kuroliszek](#b_kuroliszek)
    - Wychodzimy od krawca i kierujemy się do karczmy, kiedy nieopodal rozlega się przeraźliwy huk, zupełnie jakby coś zwaliło się na któryś dom.
    - Ludzie zaczynają panikować. Tumult biegnie wgłąb miasta, strażnicy zaś spieszą w stronę zawieruchy.
    - Po chwili widzimy samo źródło zamieszania - cokolwiek się wydarzyło w [lesie](#l_brokilon), sprowadziło nad miasto dwie walczące bestie: [kuroliszka](#b_kuroliszek) i [gryfa](#b_gryf), teraz splecione w morderczej walce.
    - Decydujemy się natychmiast opuścić miasto - liczymy, że zamieszanie ułatwi nam cichą przeprawę przez bramy, za miejskie mury.
    - Posiłkując się naszymi niecodziennymi umiejętnościami przechodzimy przez zamykane właśnie bramy.
    - Rozglądamy się za karczmą, w której moglibyśmy zatrzymać się na noc i rano ruszyć do [Medownej](#l_medowna). Jeden z chłopów poleca nam takowy przybytek.
    - W drodze do karczmy mijamy dziwnego stwora buszującego w śmieciach - skrzyżowanie lisa i kruka. Wygląda na to, że po okolicy szwenda się więcej niecodziennych istot.
2. Za murami
    - Zatrzymujemy się w gospodzie "u Haliny" na podgrodziu aby zebrać siły na dalszą podróż. Oprócz nas w gospodzie przesiaduje wielu miejscowych, a także rżnąca w kości dwójka krasnoludów i dziwny typ śmiejący się sam do siebie. [Ilana](#g_ilana) zauważa, że mężczyzna co chwila rozkłada karty na stole, analizuje je, po czym tasuje i ponawia całą czynność.
    - Siadamy przy stole i czekamy na jedzenie. Rozmawiając, druidka obserwuje dziwnego mężczyznę. Ten przedstawia się karczmarce jako pan Lusterko, obwoźny handlarz i proponuje jej zakup szyby ze swojego asortymentu.
    - [Ilana](#g_ilana), zaciekawiona tym dziwnym człowiekiem, wychodzi za nim chcąc zapytać o jego dziwną karcianą grę. Niestety mężczyzna zdaje się, uleciał albo rozpłynął się w powietrzu, bo nie ma po nim śladu na ulicy. 
    - [Druidka](#g_ilana) nalega aby skontaktować się z [tym leserem, Larsem](#p_lars) - zapraszamy go do [Medownej](#l_medowna), pytając o naszą zapłatę oraz zachęcając planem dalszego działania. Prosimy też aby wziął ze sobą racje żywności, których druidce udało się zakupić w gospodzie tylko kilka.
    - [Ilana](#g_ilana) chce nakłonić magów ([Larsa](#p_lars) i [Vicovarro](#p_florian_z_vicovaro)) do współpracy, jako że obaj chcą, co prawda z różnych pobudek, pozbyć się zarazy z [Verden](#l_verden). 
    - [Elf](#g_kajetan), znający typowe zachowania czarodziejów, szczerze wątpi aby taki plan miał szanse powodzenia, jednak nie mając nic do stracenia, zgadza się.
    - Od [Larsa](#p_lars) dowiadujemy się w zamian, że granice są niebezpieczne, szczególnie powinniśmy unikać okolicy [Mayeny](#l_mayena) (granica z [Temerią](#l_temeria), obecnie [Redanią](#l_redania)).
    - Pomimo usilnych starań [Ilany](#g_ilana) nie udaje nam się odkupić od nikogo choćby jednego konia, ktróy znacząco przyspieszyłby naszą podróż.
    - Decydujemy się wyruszyć jeszcze tego samego dnia późnym popołudniem aby czym prędzej znaleźć się w [Medownej](#l_medowna).
3. W szczerym polu w drodze do [Medownej](#l_medowna)
    - Będąc już na polach [Ilana](#g_ilana) próbuje znaleźć jakiegoś ptasiego posłańca, ale wszystkie ptaki siedzą wystraszone na drzewach i ani myślą lecieć gdziekolwiek. Mówią też druidce, że dziwne, wściekłe kury biegają po polach.
    - O zmierzchu, gdy rozglądamy się już za miejscem na obóz, słyszymy gdakanie w chaszczach na polu. [Kajetan](#g_kajetan), niewiele myśląc, zaczyna także gdakać[<sup>1</sup>](#ad1), w skutek czego nagle atakują nas małe [kuroliszki](#b_kuroliszek). Udaje się nam je odeprzeć, choć [Ilanie](#g_ilana) trochę się obrywa - dziewczyna zostaje chwilowo sparaliżowana.
    - Kiedy dookoła zapada ponownie cisza i spokój, zauważamy w rowie chłopa z bydłem, którzy mieli nieco mniej szczęścia. Ich skóra jest szara niczym kamień, ale cuchną jak najbardziej organiczna z możliwych materii.
    - Wędrujemy jeszcze kawałek, z dala od miejsca walki, ale zmęczenie wkrótce nas dopada i rozbijamy obóz na polach nie siląc się już na selekcję miejscówki.
    - [Ilana](#g_ilana) w nocy zauważa, że [kuroliszek](#b_kuroliszek) skończył już niechybnie swoją batalię z [gryfem](#b_gryf), bo coś podobnych mu rozmiarów przelatuje nad polami skanując okolicę. Naszego obozu na szczęścia nie zauważa.
    - Na swojej warcie z kolei [Kajetan](#g_kajetan) widzi kolejnego stwora-gościa, znanego nam już sowo-niedźwiedzia. Zwierzę łapie coś do zjedzenia, po czym oddala się w tylko sobie znanym kierunku.
    - Noc przebiega bez dalszych zakłóceń. Skoro świt ruszamy dalej. Po drodze mijamy ludzkie sadyby. Kilkoro dzieci biega bawiąc się na polach.
    - Naszą uwagę przykuwa powalone drzewo z charakterystycznym wgnieceniem - ślady wskazują na starcie [sowiołaka](#b_sowiolak) z [kotem-migotem](#b_migot).
    - [Ilana](#g_ilana) zabiera pióra, których kilka - po za krwią i innymi elementami - leżą w okolicy.
3. Czarnoksięskie mediacje [Ilany](#g_ilana)
    - Słońce chyli się już ku zachodowi kiedy docieramy do [Medownej](#l_medowna). Naszym oczom ukazuje się małe obozowisko - 4 osobowy namiot w barwach [Nilfgaardu](#l_nilfgaard) (możliwe, że to ci sami ludzie z naszego ostatniego wypadu do wioski), obok którego żołdacy złożyli kuchnię polową.
    - Bliższy rzut oka ujawnia, że w tym miejscu także doszło do jatki. W okolicy, jak i w namiocie leżą fragmenty wojaków. Gulasz w garnku był gotowany nie dalej niż poprzedniego wieczora. Kucharz zostawił w nim cząstkę siebie - w gulaszu pływa ręka.
    - Kierujemy się do ustalonego z [Larsem](#p_lars) miejsca spotkania - chaty pszczelarza.
    - W ruinach chaty dostrzegamy małe ognisko na tym, co zostało z piętra domu.
    - Podchodzimy bliżej i zastajemy [Ivara](#p_ivar) oraz [Juniper](#p_juniper), którzy, po zapowiedzi [druidki](#g_ilana), czekają na nas pilnowani przez sporego, białego jelenia. Zwierzę ma zaskakująco inteligentne spojrzenie.
    - Dosiadamy się i wymieniamy się opowieściami. Z relacji [młodego Drummonda](#p_ivar) wynika, że reszta naszych towarzyszy odpoczywa w [Col Serrai](#l_col_serrai).
    - W oczekiwaniu na [Larsa](#p_lars), [Ilana](#g_ilana) wyjawia [Kajetanowi](#g_kajetan) swój wariacki plan: chce namówić obu magów - [Floriana](#p_florian_z_vicovaro) i [Larsa](#p_lars) do kooperacji w celu pozbycia się zarazy w [Verden](#l_verden). Elf nie jest zachwycony i obok powątpiewania nie omieszkuje wyrazić swojej fachowej opinii na temat magów, czym nadwyręża mocno cierpliwość i nerwy druidki.
    - [Ilana](#g_ilana) z [Juniper](#p_juniper) idą na obchód po okolicy. Driada chwali się, że ludzie bardzo pomogli driadom w szczególny sposób i przykłada rękę druidki do swojego brzucha.
    - Druidka prosi [Kajetana](#g_kajetan) o zwój komunikacyjny. Rozpoczyna negocjacje z nifgaardczykiem oferując swoją asystę.
    - Zgodnie z umową o północy przybywa [Lars](#p_lars)  na niecodziennym, eterycznym rumaku. Przywiózł trochę zapasów, dwie soczewki z megaskopu [magistra Floriana](#p_florian_z_vicovaro), oraz wino. Na jednej z butelek widnieje wzór kręgu teleportacyjnego do [Ban Ard](#l_ban_ard).
    - [Ilanie](#g_ilana) udaje się namówić obu czarodziejów do podjęcia negocjacji. Termin zostaje wyznaczony na za tydzień, w [wiosce druidów](#l_wioska). Pada także oferta, o której starszy druid jeszcze nie wie - druidka oferujego pomoc swoją i swojego ojca jako mediatorów i niejako znawców zarazy.
    - W czasie rozmowy [Lars](#p_lars) wysuwa teorię jakoby [Vicovaro](#p_florian_z_vicovaro), mistrz dywinacji, mógł słyszeć i być może nawet widzieć nas przez zwój. Sam mag jednym słowem potwierdza te podejrzenia.
    - Druidka ponagla drużynę aby czym prędzej ruszyć do [Col Serrai](#l_col_serrai), na spotkanie reszty.
4. Znów w las - [Col Serrai](#l_col_serrai)
    - [Juniper](#p_juniper) prowadzi nas pewnie i bez błędu. Droga zajmuje nam w sumie niemal 4 dni i prowadzi przez jaskinie, których wygląd przywodzi na myśl te opisywane przez [Aen Drisichean](#r_aen_drisichean).
    - Uzdrowisko driad leży w odciętej kotlinie, panuje tu wiosenno letni klimat. Ziemię pokrywają czerwone pnącza, a dookoła roi się od nagich driad przechadzających się między nieckami wiejącymi w nasze nozdrza siarką i minerałami.
    - Spod pnączy, z jednej z niecek wynurza się [Finarrin](#p_druid_finarrin). Druid wygląda zdrowiej i młodziej - to jest, dopóki [Ilana](#g_ilana) nie mówi mu o negocjacyjnym wolontariacie, do którego go zgłosiła.
    - [Elf](#g_kajetan), znając reputację [leśnego uzdrowiska](#l_col_serrai), daje nura w krzaczaste runo leśne jak go natura stworzyła. Po jakimś czasie wyłazi czując się dużo lepiej. Widać jednak, że jego przypadłość stanowi problem nawet dla tego miejsca.
    - [Ivar](#p_ivar) zostaje niemal od razu odciągnięty przez kilka driad, wygląda przy tym na bardzo zawstydzonego.
    - [Ilana](#g_ilana) serdecznie wita się ze swoim opiekunem. Przechadzają się trochę i rozmawiają, kiedy zza ich pleców wyłaniają się [Skovik](#p_skovik) i [Gebo](#p_gebo), wracający właśnie z polowania.
    - Obaj radośnie witają [druidkę](#g_ilana), która zdaje się z lekką rezerwą podchodzić do wyspiarza. To za sprawą wieści, którymi podzieliła się młoda driada.
<div align="right"><i><a id='ad1'></a><sup>1</sup>Jeśli wejdziesz między wrony, musisz... gdakać jak i one?</i></div>