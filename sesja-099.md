### Sesja 99
##### [Sesja 98](#sesja-098) [Sesja 100](#sesja-100)
1. Kto ma rękę do dzieci?
    - Pojawiamy się przed bramami świątynnymi. Upomniany o niebezpieczeństwie, jakie stanowi dziecko niekontrolujące swoich umiejętności, Kajetan udaje się po {Matkę Przełożoną}Iola.
    - Iola nie kojarzy drugiego dziecka z predyspozycjami ku kontroli Mocy. Wysyła Kajetana, by zabrał Darię z dala od Margarity.
    - Po krótkiej rozmowie, {kapłanka}Iola zgadza się, by {czarodziejka}Margarita rozpoznała i porozmawiała z adeptką, której szuka. Wyruszają na teren świątyni.
    - Kajetanowi nie udaje się odciągnąć Darii - ta nalega, by poznał jej nową koleżankę, zupełnie nie zwracając uwagi na pytania elfa.
    - Margarita i Iola wołają adeptki z błoni. Dziewczynki, spodziewające się bury za jakąś przewinę, czekają, podczas gdy czarodziejka szybko identyfikuje Darię i kryjącą się za nią dziewczynkę jako magicznie uzdolnione.
    - Dziecko nie wytrzymuje sytuacji zbyt długo, i wołając "czego wszyscy ode mnie chcą?!" rzuca na wszystkich czar niewidzialności, po czym zaczyna uciekać.
    - Kajetan, tłumiąc komentarze i złość na idiotyzm kobiet, oddala się od rozgardiaszu i idzie pomóc w kuchni.
    - Ilana autorytatywnie każe {kapłance}Iola i {magiczce}Margarita odejść, a ona znajdzie i uspokoi dziewczynkę.
    - Uciekinierka okazuje się siedzieć na najbliższym drzewie. Ilana, zmieniona w wiewiórkę, dosiada się do gałęzi zajmowanej przez dziecko. Próbuje sprowadzić je na ziemię i porozmawiać już w swojej normalnej formie.
    - Początkowo dające nadzieje poczynania {druidki}Ilana spełzają na niczym. Dziecko płoszy się, uwalniając wielką falę ognia i tracąc przytomność. Niewidzialna Margarita opanowuje płomienie przekierowując siłę rażenia na siebie.
    - Ilana zanosi nieprzytomną dziewczynkę do jednej z cel. Mijając Iolę prosi żeby przynieść jej opatrunki dla dziewczynki, przy której zamierza czuwać aż się nie obudzi i dalej próbować z nią rozmawiać.
    - Po chwili do drzwi celi stuka Kajetan. Pyta jak się ma dziewczyna i ciekawsko zapuszcza żurawia do pokoju nad ramieniem {druidki}Ilana.
    - W czasie tej wymiany zdań nadchodzi prawdziwy Kajetan, który słysząc nad kartoflami od Ioli, co się wydarzyło, stracił cierpliwość. Rozprasza magię swojego sobowtóra i widzi nikogo innego jak Darię.
    - {Elf}Kajetan zaciąga Darię do kuchni za ucho, szantażem zmuszając do towarzystwa Ilanę, która nieracjonalnie upiera się żeby zostać w celi. Wysyła też wiadomość do Margarity, żądając jej obecności.
    - Daria wraz z kilkoma koleżankami, które mają pilnować, by nie zniknęła, zostają wysłane do ogrodu.
    - Po chwili przychodzi {czarodziejka}Margarita. Kajetan, folgując swoim nerwom, gani panie za jego zdaniem spartaczoną sprawę i docieka jak też zamierza którakolwiek z nich odzyskać zaufanie dziecka.
    - Mimo moralnych oporów, na podstawie opowieści Margarity jak postępowano z innymi, podobnymi dziećmi, zgadzamy się aby zablokowała umiejętności dziecka i spróbowała jeszcze raz, z lepiej przemyślanym podejściem, wytłumaczyć dziewczynce co się dzieje - oczywiście gdy ta odzyska przytomność, co może chwilę potrwać.
    - Zostawiamy panie samym sobie mając na uwadze własne pilne sprawunki. Ilana dziękuje Ioli za okazaną pomoc i pyta, czego ta oczekuje w zamian. {Kapłanka}Iola prosi o polecenie najemników, którzy w razie potrzeby mogli by przyjść świątyni z odsieczą, jeśli Nilfgaard zapuści się do Ellander.
    - {Druidka}Ilana, pomna dzisiejszego ambarasu, wymusza też na Margaricie przysługę dla świątyni - prosi o przekazanie zwoju komunikacyjnego, z którego kapłanki będą mogły skorzystać w razie pilnej potrzeby - na przykład gdyby czuły się zagrożone i potrzebowały natychmiastowej pomocy.
    - Na odchodne Kajetan, już spokojniejszy, upomina Darię - jeśli czegoś od niej chce, ma do tego dobry powód, jeśli już ma się podszywać, to nie pod kogoś, kto albo sam siebie może zobaczyć, albo żadną siłą nie może być w okolicy, oraz że zaufanie jest dużo łatwiej stracić niż wypracować.
    - Ilana i Kajetan zabierają Skovika w trumnie i, słysząc jak ktoś pojawia się w kręgu, teleportują się do Oxenfurtu. Zostawiają za sobą zwiadowczą sowę {czarodzieja}Kajetan. 
2. Klinika na szuwarach
    - Pojawiamy się zaraz przed drzwiami kliniki. Na kilku przechodniach zrobiło to spore wrażenie, ale zachowują je dla siebie. W poczekalni zostajemy przyjęci i decydujemy się poczekać aż {rektorka}Shani będzie miała chwilę, raczej niż odciągać ją od pracy.
    - Kajetan, poprzez sowę, obserwuje nowo przybyłą do świątyni - to Keira, podobno ma coś do powiedzenia {elfowi}Kajetan. Mając czas do zmitrężenia, {mag}Kajetan decyduje się na rozmowę na odległość. Dowiaduje się, że {czarodziejka}Keira ma w pieczy nieprzytomną Elatan, którą z gór Sinych zniósł Lambert. Wśród nieświadomego bełkotu elfki padło jego imię.
    - Jako że kolejka jest spora, {mag}Kajetan rozmawia też z Lambertem, który akurat ćwiartuje jakiegoś jaszczura, którego nazywa oszluzgiem. Znalazł Elatan nieprzytomną w Loc Muinne, wydaje mu się, że się aportowała i to wyjątkowo niedelikatnie.
    - Shani przyjmuje Skovika i wyprasza nas z powrotem do poczekalni. Po kilku godzinach zaprasza nas z powrotem. Skovik ma kilka małych ran, z których {lekarka}Shani wyciągnęła 4 kolce najeżki. {Wyspiarz}Skovik wygląda dużo lepiej, a jego żyły nie są już poczerniałe, choć dalej jest nieprzytomny.
    - Dowiadujemy się nieco więcej o Jawuncie i Aldonie. Na polach wsi do nich należącej grasuje jakiś potwór, którego trzeba się pozbyć. Możemy zostawić też kilka sztuk złota w poczekalni, co też Ilana czyni w geście podzięki za pomoc.
    - Charakterystycznie uschnięte drzewo, o którym wiemy od Margarity, jest na południe od Oxenfurtu, pod wsią Jawornik.
    - Kupujemy zapasy, nowe ubrania dla {osiłka}Skovik i osła, w którego zamierzamy przenieść klątwę z {wyspiarza}Skovik i ruszamy w drogę.
3. Piknik pod Drzewem Wisielców
    - Podróż przebiega spokojnie. Wieczorem kolejnego dnia docieramy na miejsce. Okolica jest nękana przez różne kreatury - w nocy zauważamy węszącego ghoula, ale nic po za tym nam się nie naprzykrza.
    - Ilana nie chce odprawiać rytuału ze świecą w nocy. Woli zaczekać do rana, niż stanowić atrakcję dla zbłąkanych, łaknących magii potworów. Po za tym liczy na to, że może uda jej się schwytać jakiegoś ghoula, który byłby lepszym materiałem do pracy, niż biedny osiołek.
    - Kajetan odkłada Pierścień Ucieczki pod drzewem, przykrywając go kamieniem. Tworzy swój bezpieczny schron, w którym kładziemy się na spoczynek.
    - Ilanę wyrywa ze snu dziwne, żabie wręcz mlaskanie. Z okolicy cmentarza drepce jakaś pokraczna, zgarbiona, humanoidalna postać w łachmanach. Paskuda ma nienaturalnie długi język i stylową torebkę z nieoprawionego, martwego lisa.
    - Baba cmentarna bada kijkiem okolicę, jakby czegoś szukała. Jej zmysł wiedzie ją ku pierścieniowi Kajetana. Ilana szturchnięciem nogi budzi Kajetana, a sama przygotowuje się aby ją złapać.
    - Podczas gdy Kajetan z zaniepokojeniem obserwuje, jak stwór znajduje jego pierścień i pakuje go do swojej obrzydliwej torby, {druidka}Ilana wabi babę w stronę bąbelka magicznym światełkiem, po czym, z dezaprobatą i niechętną pomocą {elfa}Kajetan, szybko ją obezwładnia.
    - Nie czekając wiele, odprawiamy rytuał. Kopuła ochronna bardzo się przydaje - otoczona jest ze wszystkich stron przez drapiące pazurami postaci albo widzidła. Tętno i oddech Skovika wracają, a po chwili baba cmentarna dosłownie rozpływa się jako śmierdząca breja po ziemi.
    - Przenosimy swój obóz z dala od rozpuszczonej baby. Osioł, wdzięczny za oszczędzenie życia, porywa się biegiem w siną dal, prosto w oddalającą się mgłę. Naszych uszu dobiega tylko urwany kwik zwierzęcia.
    - {Wyspiarz}Skovik zdaje się głęboko spać. Decydujemy się również odpocząć do ranka, gdy Skovik wypowiada pierwsze słabe słowa...