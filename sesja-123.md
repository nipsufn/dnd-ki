### Sesja 123
##### [Sesja 122](#sesja-122) [Sesja 124](#sesja-124)
1. Na odchodne
    - Na noc rozbijamy się w Burdoff, w wieży Kajetana.
    - Ilana zauważa, że na tablecie widnieje odpowiedź Skovika. Z widocznym w literach i licznych błędach wysiłkiem pisze:
        - złapał ich sztorm (czyżby spowodowany naszą sprawą na Północy?)
        - na szczęście wszyscy są cali
        - do celu zostały im 3 dni
        - martwi ich fakt, że wciąż nie widzą światła latarni morskiej (czy chodzi o port Holmstein?)
    - Wita nas pogodny poranek. Zbieramy się do lasu.
    - Kaleki eks-łowca spał w naszych drzwiach. Kajetan przegania go, wyzłośliwiając się kolejny raz. Żebrak nie zorientował się, kto mu docina. Życzy czarodziejom bliskiego spotkania z Zygfrydem.
    - Znajdujemy ustronne miejsce, skąd Kajetan teleportuje nas do wioski druidów.
2. Wioska druidów, aka Niedźwiedzice
    - W wiosce panuje sielska atmosfera. Słychać nawet wesołe piski dzieci.
    - Witają nas poirytowane stado gęsi oraz starszy mężczyzna w słomkowym kapeluszu, pomagający zorganizować powstającą osadę. Przed plagą był sołtysem jednej z verdeńskich wsi.
    - Wioskę przemianowano na Niedźwiedzice. Po zarazie trafiło tu sporo sierot, przyjeżdżają też ludzie po pomoc druidów, a część ludzi z opustoszałych wsi zamierza nawet osiąść na dłużej.
    - Finarrin jest w wiosce, w chwilach między obowiązkami doradcy księcia i kasztelana osady, przyucza sieroty na potencjalnych druidów. Niektóre mają nawet jakąś smykałkę w tym kierunku. Znajdujemy go nad rzeką, obleganego przez buczące pszczoły i zasłuchaną gromadkę dzieci w wieku 6-12 lat.
    - Ilana zwraca uwagę na dwójkę starszych dzieci, najprawdopodobniej bliźniaków - dziewczynka ma na sobie jej starą szatę z nowymi łatami. Oboje wydają się być szczególnie pochłonięci wykładem {druida}Finarrin.
    - Po drugiej stronie rzeki dostrzegamy mgłę, o której wspominał Ivar. Jest nienaturalnie gęsta jak mleko i zdaje się blokować wszystko - nawet dźwięk upadku rzuconego weń kamienia.
    - Żeby zdobyć trochę czasu na rozmowę, Kajetan wysyła dzieci po kamyki, przykazując najstarszym unikać niebezpiecznych miejsc. Finarrin zaprasza nas do wioski, w drodze opowiada nieco, co tu się działo pod naszą nieobecność. 
    - Starszy pan wójt zwie się Diestal i jest jednym z ważnych filarów tutejszej społeczności.
    - Docieramy do drugiego, równie ważnego filaru społeczności - wielkiego budynku karczmy-jadłodajni o wdzięcznej nazwie "Gawra". Gawrę prowadzi Enid.
    - Ilana wymienia wieści z Finarrinem. Posłaniec z Wysp, który zagości w wiosce {druid}Finarrin okazał się być uczniem Myszowora. Myszowór wypytywał o starą osadę w Mayenie, jako że nie ma pojęcia o losach swojej dawnej wioski. Może więc chcieć złożyć osobistą wizytę na kontynencie. Gdy tak się stanie, Finarrin proponuje, by Ilana się z nim spotkała.
    - {Dziewczyna}Ilana na te rewelacje wspomina o ofercie Artisa, mentora Skovika. Przedstawia także prawdziwy powód naszej wizyty.
    - Finarrin zdradza nam, że ma posłanie do Eithne od księcia Kistrina. Może więc przekazać także i naszą wiadomość, jeśli królowa driad nie zechce wpuścić nas do swojego lasu. Albowiem kto nieproszony wejdzie w mgłę, może napytać sobie biedy i co najmniej zabłądzić.
    - Rozmowę przerywa zapłakana bliźniaczka - Mirra, która wpada do karczmy. Coś pochwyciło w lesie jej brata, Meika.
    - Zaalarmowani wybiegamy przed karczmę. W naszą stronę z lasu gramoli się coś dużego. Dopiero po chwili Ilana rozpoznaje, że to Gebo z nieprzytomnym chłopcem i dwoma truchłami nekkerów na grzbiecie.
    - Mirra opowiada, jak przy źródełku, gdzie zbierali kamienie, znaleźli kaczki zaplątane w jeżyny. Gdy chcieli im pomóc, zaatakowały ich nekkery i próbowały porwać Meika za rzekę, we mgłę.
    - Kiedy Kajetan zajmuje się nieprzytomnym Meikiem, Ilana obiera Gebo z nekkerów i chaszczy. Cierniste pnącza niepokojąco przypominają te, z których nekkery wyplatały swoje "dewocjonalia".
    - Odstawiamy bliźniaki do reszty dzieci. Kajetan zabawia je przy użyciu magii, tworząc z przyniesionych kamieni różne zwierzątka. Zauważa, że otoczak znaleziony przez Meika to nie kamień, a opalizujący na niebiesko, gładko wymyty fragment kości czegoś naprawdę dużego. W zamian za kamień, który Kajetan zamiarowuje poddać głębszej analizie, Ilana oddaje chłopcu jedno ze swoich piór gryfa. Dowiaduje się przy okazji paru ciekawych rzeczy:
        - bliźniaki są z Verden
        - ojciec bliźniaków miał gryfa w swoim herbie (rycerz? szlachta?)
        - miecz i tarcza z gryfem należały do ich dziadka
        - tata był zegarmistrzem
        - w Verden uczęszczały do szkółki
        - podoba im się w wiosce, mają się z kim bawić
        - Mirra jest bardziej nieufna i mniej gadatliwa od brata
    - Kajetan ogląda "kamień" przez magiczne szkiełko. Bibelot opalizuje istną feerią barw.
    - Bierzemy chłopca na spytki względem kamienia, bo wyraźnie coś kręci. Podczas gdy Ilana zagaduje Meika, Kajetan sonduje jego powierzchowne myśli:
        - urwipołeć znalazł dziwny kamień w jeziorku obok chatki Enid
        - mówi nam niewiele więcej, jednak w jego myślach rozbrzmiewa damski głos ostrzegający go przed atakiem nekkerów
    - Enid strasznie się piekli, bo wielokrotnie powtarzała dzieciom, by trzymały się z dala od jeziorek. Mina Finarrina sugeruje, że gderanie Enid wynika z czegoś z goła innego, aniżeli troska o dzieci. {Druidka}Enid wie coś więcej o sadzawce, czym niekoniecznie chce się z nami podzielić.
    - Pod naciskiem Ilany i Kajetana, Enid zabiera nas do oczka wodnego, skąd tak wszystkich przegania - tego samego, w którym jakiś czas temu umilali sobie czas Kajetan z Mirną.
    - Uwadze Ilany nie umyka, że jej {mentorka}Enid idąc po kamieniach wystukuje kijem jakiś kod. Dźwięk płynącej wody na chwilę zamiera, a naszym oczom ukazuje się wodna nimfa.
    - Zostajemy przedstawieni Selestynie, najadzie mieszkającej tu od jakiegoś czasu. Z jej relacji dowiadujemy się, że nekkery podchodzą bliżej wody od kiedy driady ściągnęły nad las mgłę.
    - Najada zdradza, że wyczuwa wszystko i wie o wszystkim, co dzieje się w wodzie tego źródełka. Twierdzi, że te przesycone Mocą kości i kostki przypływają tu podziemnymi strumieniami z "groty kamiennych domów i zmarłych". W opisie tym doszukujemy się Craag An.
    - Ilana prosi Selestynę, by - jeśli nie narazi ją to na niebezpieczeństwo - zwróciła uwagę, czy kręcące się tu nekkery przychodzą po kości. Enid nie kryje dezaprobaty wobec jej prośby, a wypływający na jej twarz rumieniec sugeruje, że troska o najadę jest bynajmniej matczyna. Potwierdza to też zachowanie Selestyny, która bez skrępowania tuli się do {druidki}Enid.
    - Kajetan proponuje darmową modyfikację kamiennej niecki na potrzeby zakochanych pań.

##### [Sesja 122](#sesja-122) [Sesja 124](#sesja-124)