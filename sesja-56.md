### Sesja 56
1. Glejtologia stosowana
    - Mury przed główną bramą miasta zdobi nietypowy dekor w postaci 6 wisielców. W jednym z nich [Ilana](#g_ilana) rozpoznaje sierżanta [Skaagsa](Skaags). Wygląda na to, że po potyczce nad Chotlą przeprowadzono tu małe porządki.
    - Próbujemy wejść do miasta. Ustawiamy się w niemiłosiernie długiej kolejce. Posuwając się wolno do przodu rozgłaszamy plotki, że przy drugiej bramie jest lepiej i mniej ludzi, skracając tym nieco ogonek. 
    - Stojąc w kolejce obserwujemy jak ktoś z Towarzystwa kręci się między ludźmi, oferując lewe glejty za jedyne 50gp od osoby.
    - Jeden z petentów z wyładowanym po brzegi wozem wykłóca się z mundurowym wydającym glejty. Kupiec twierdzi, że podróżuje z Gors Velen na zaproszenie niejakiego lorda De Pons. Na próżno próbuje zasłaniać się pismem polecającym, bo strażnicy odciągają jego wóz na bok i przystępują do powolnej, wnikliwej rewizji.
    - [Ilana](#g_ilana), widząc to, namawia [Kajetana](#g_kajetan) aby skontaktować się z [Larsem](Lars) - jeśli mag jest w mieście, może pomóc nam dostać się do miasta bez czekania i bez podobnych ceregieli.
    - [Elf](#g_kajetan) dość niechętie udaje się na bok podczas gdy druidka trzyma miejsce w kolejce i wysyła wiadomość do [Larsa](#p_lars). Ten jednak bawi w [Cintrze](#l_cintra) i radzi nam prośbę skierować do maga-Nifgaardczyka, który rzekomo wrócił już do miasta. Znajdziemy go w pracowni w szpitalu.
    - [Kajetan](#g_kajetan) wysyła swoją sowę z wiadomością do [Magistra Floriana](#p_florian_z_vicovaro). Pyta, czy ten nie byłby skłonny pomóc nam dostać się do miasta.
    - Czekając na odpowiedź próbujemy na własną rękę otrzymać glejt. Nie udaje nam się to ze względu na listy gończe - są unieważnione, jednak sam fakt, że w ostatnich 6 miesiącach byliśmy notowani w tej sytuacji dyskwalifikuje nas jako petentów.
    - [Ilana](#g_ilana) pyta czysto hipotetycznie czy otrzymalibyśmy glejt za wstawiennictwem kogoś prominentnego. W odpowiedzi mundurowy wskazuje na kupca, który wygląda jakby miał się zaraz rozpłakać. Jemu zaproszenie ważnego lorda wyraźnie nie pomogło.
    - Nie mając lepszego pomysłu idziemy do najbliższej knajpy na piwo. [Kajetan](#g_kajetan) co jakiś czas przeskakuje w świadomość sowy i bada rozwój sytuacji. W momencie kiedy ptak znajduje Floriana, "sygnał" nagle się urywa. 
    - Nasz list musiał dotrzeć, bo chwilę później elf otrzymuje telepatyczną wiadomość od Nilfgaardczyka. Wymieniamy informacje i wracamy do bramy.
    - Nie ustawiamy się już w kolejce, a pod bramą, czekając na obiecanego posłańca maga. Ten przybywa niezawodnie i po chwili rozmowy z porucznikiem zostajemy zaproszeni do przodu. 
    - Wyrabiamy glejty za 25GP od osoby. Mundurowy nie kryje zaskoczenia wynikającego z faktu kto za nas poręczył - czyje "plecy" udało nam się pozyskać.
2. Sprawunki
    - Udajemy się na zakupy. Zaczynamy od wizyty u jubilera. Następnie rozglądamy się za zakładem krawieckim, który znajdujemy dość szybko. Właścicielką przybytku jest madame Apfe - niebrzydka półelfka wyraźnie dodająca sobie wzrostu wysokim kokiem i równie morderczymi obcasami. 
    - Krawcowa stawia na najnowsze trendy i dobrze się ceni. Jej salon sprawia wrażenie miejsca prestiżowego. Na szczęście rzeczy, których potrzebujemy należą do tej niewymyślnej części asortymentu.
    - [Kajetan](#g_kajetan) na koszt druidki zaopatruje się w nowy komplet ubrań skrojonych na miarę. Obsługa zdaje się nadskakiwać elfowi, za to na druidkę patrzy nieco z góry - jak na babę z lasu.
    - [Ilana](#g_ilana) zamawia po 1 zestawie prostych, ale wytrzymałych ubrań dla braci Drummond i 1 dodatkowy na modłę wyspiarską w rodowych barwach, dla [Skovika](Skovik). Dziewczyna kupuje także nocną koszulę dla siebie z zamiarem lekkiej przeróbki na styl sukni [Keiry "królowej dziwek" Metz](Keira).
    - Czekając na realizację zamówienia podsłuchujemy rozmowę szwaczek, które plotkują o tym, jakoby w karczmie Łeb Dzika zatrzymał się wiedźmin.
    - Wydawszy ładną sumkę na fatałaszki idziemy odwiedzić sklep z bronią pod szyldem głoszącym dźwięczną nazwę "Słońce Jarugi". [Ilana](Ilana) kupuje broń dla Sovika - solidny topór.
    - Uwagę [Kajetana](Kajetan) przyciąga oręż wiszący na ścianie. Miecz wygląda na półtoraręczny, elfiej roboty, ale jego rękojeść wyszła raczej spod palców gnomiego mistrza i przypomina gryfa. 
    - zatrzymujemy się na noc w [Ostoji](#l_ostoja), prostej ale czystej oberży
    - kolejnego dnia odszukujemy stolarza - zegarmistrza, odbijając się wcześniej od wielu niziołczych drzwi - wredne karły są pamiętliwe na krzywdę im wyrządzoną, tych którym sami są winne niekoniecznie, w związku z czym oferują usługi po zaporowych cenach. Zegarmistrz, starszy pan z nosem, który sugeruje że w rodzinie mógł się przewinąć jakiś gnom, oferuje natomiast uczciwą cenę i przyjmuje zlecenie [elfa](#g_kajetan) na małą prasę do kredy
    - w opustoszałej uliczce zasadzają się na nas ludzie [Larsa](#p_lars) - albo raczej, jak się okazuje, Redańscy agenci, których [Verdeńczyk](#p_lars) porzucił jak stare rękawiczki. Nie rozumieją co się stało po nieudanym zamachu i żądają wyjaśnień. [Kajetanowi](#g_kajetan) udaje się opanować wściekłość i wyjaśnia, że [łotrzyk](#p_lars) pracuje nad tym co go interesuje, to jest usunięciem zarazy z [Verden](#l_verden), a zabicie maga było jedynie jednym z jego pomysłów jak ten cel osiągnąć. [Ilanie](#g_ilana) wymyka się coś o [Cintrze](#l_cintra)... Nasi rozmówcy znikają równie szybko jak się pojawili
    - Znajdujemy Gildię Alchemików. Pracujący tam gnom przedstawia nam ceny Alkahestu oraz jego pochodnej, Azothu, jednak odmawia sprzedaży dowiedziawszy się że jesteśmy niezrzeszonymi podróżnikami. Po chwili rozmowy o przepisach, oferuje nam jeszcze inny specyfik, Izzotonik, który powinien sprawdzić się jako środek zastępczy. [Kajetan](#g_kajetan), widząc że zaczynamy operować poza [Nilfgaardzkimi](#l_nilfgaard) regulacjami, sprawdza przy gnomie, nazwanym przez współpracowniczkę [Wilpostem](#p_wilpost), czy jego specyfik nada się do utrzymania zaklęć w kryształach. Roztwór nie jest całkiem przewidywalny, ale zdaje się być wystarczający. Kupujemy 5 miarek i polecamy się na przyszłość
    - odwiedzamy świątynię Proroka Lebiody, [Ilana](#g_ilana) wysłuchuje opowieści z mchu i paproci
    - [Ilana](#g_ilana) chce swoje zwoje od [miejskiego maga](#p_florian_z_vicovaro) - wyruszamy do szpitala, aby zapytać o widzenie. Pielęgniarka z którą rozmawiamy jest zaskoczona, ale przekazuje naszą prośbę. [Czarodziej](#p_florian_z_vicovaro) nie ma teraz czasu, ale zaprasza nas na kolację do "Głowy Dzika".
3. Kolacja z [Magistrem Florianem](#p_florian_z_vicovaro)
    - [Vicovaro ](#p_florian_z_vicovaro) wynajął całe piętro karczmy. Zastajemy tam wiedźmina, [Gaetana](#p_gaetan). Dowiadujemy się że dogadali się z [Larsem](#p_lars) i [Florianem](#p_florian_z_vicovaro), jest opłacany pomimo że operacja jest dopiero przygotowywana
    - w [Verden](#l_verden) grasuje Garkain, wampir niższy, używający zaraz i toksyn jako broni
    - przybywa [mag](#p_florian_z_vicovaro)
    - [Kajetan](#g_kajetan) dyskutuje z nim o Redańskich agentach, Lordzie De Pons który jest z nimi powiązany, komponentach alchemicznych (widząc że mag domyśla się albo wie że mamy jego traktaty o alchemii, zwracamy je), [zielarzu z Dillingen](#p_regis)
    - [Ilana](#g_ilana) wypytuje [wiedźmina](#p_gaetan) o zjawy i zmory, zadając _hipotetyczne_ pytania o [Lloyda](#p_lloyd). Dowiaduje się że ten będzie nas ścigał przez rok; Jeśli zniszczymy jego ciało (koniecznie ogniem), wprowadzi się do najbliższych zwłok swojego gatunku; Pomóc może kapłan, odczynienie klątwy bądź spalenie szczypty popiołu z każdego z ciał które posiadał z solą i saletrą
    - dowiadujemy się że [Vicovaro](#l_vicovaro) to miasto w [Nilfgaardzie](#l_nilfgaard), lokacja jednej z trzech cesarskich szkół magii. Sam mag nazywa się [var Anahid](#p_florian_z_vicovaro).
    - wkrótce po podaniu głównego dania magowie tracą przytomność, a przez okna i schody wpadają napastnicy. [Ilanie](#g_ilana) i [Gaetanowi](#p_gaetan) udaje się ich odeprzeć, [Florian](#p_florian_z_vicovaro) pomaga gdy odzyskuje przytomność; [Kajetan](#g_kajetan), ledwie się ocknął został powalony