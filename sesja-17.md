### Sesja 17
[Sesja 16](#sesja-16) [Sesja 18](#sesja-18)
1. Dillingen
    - W drodze do pokoju Ilana podchwytuje rozmowę kilku marynarzy w korytarzu. Mówią, że od ostatniego odpływu w Bremervoord morze wypluło dziwne rzeczy na brzeg, a kilka statków zatonęło.
    - Wieczorem, po wejściu do pokoju, Ilana organizuje się: odlicza pieniądze na mapę i flaszkę bimbru z mandragory. Resztę złota i swoje graty zostawia w pokoju, a sama wychodzi.
    - Na dole w głównej sali Perełki z całej drużyny został tylko Skovik, bo zarówno Kajetan jak i Ivar udali się na spoczynek w żeńskim towarzystwie. 
    - Siedzi osowiały i maże coś palcem w rozlanym na stole piwie. Jest dyskretnie obserwowany przez kilku innych gości tawerny.
    - Ilana wypytuje bajzelmamę o [zielarza z Dillingen](Regis) (tego od bimbru z mandragory) i dowiaduje się, że facet wyprowadził się już jakiś czas temu z miasta wraz ze swoją kobietą. 
    - Bajzelmama ma jednak na stanie jedną butelkę tegoż bimbru, którą Ilana ochoczo kupuje. Pyta też, gdzie może kupić mapę Dillingen i okolic. 
    - Otrzymawszy jako-takie wskazówki, zagaja Skovika i zabiera go do swojego pokoju widząc, że grupka bywalców darzy go nadmiernym zainteresowaniem (najprawdopodobniej rozpoznali go już z listu gończego).
    - Skovikowi rozwiązuje się język i dopowiada resztę swojej historii: 
        - Leiv i Ivar są jego przyrodnimi braćmi
        - mają wspólną matkę, ale ojcem Skovika jest Lugos zwany Szalonym, jarl klanu Drummond, a braci - inny mężczyzna z ich klanu 
        - Skovik jest nieślubnym, nieoficjalnym synem jarla Lugosa i branki jednego z Drummondów z czasów rajzy, pozbawionym praw do sukcesji
        - w czasie puczu, podczas którego próbował pomścić swojego ojca, obaj jego bracia byli na morzu 
    - Wysłuchawszy relacji Skovika, Ilana wychodzi do miasta rozejrzeć się w poszukiwaniu mapy. O tak późnej godzinie zbyt wiele niestety nie znajduje, wraca więc na noc do Perełki.
    - Skovik zaskakuje Ilanę wyznaniem, że bardzo chciałby aby popłynęła z nim na Skellige. Nie chodzi bowiem o plany, które druidka powzięła już jakiś czas temu - jego wyznanie ma wydźwięk bardziej... osobisty?
    - Rankiem wszyscy spotykamy się przy śniadaniu. Ilana w ramach przeprosin za swoje zachowanie poprzedniego wieczora oddaje Kajetanowi butelkę z mandragorą z chęcią omówienia dalszych planów podróży. 
    - Ku jej zaskoczeniu, elf zmienił zdanie odnośnie wyprawy do Brokilonu. Zarówno on, jak i Ivar zdają się być w wyśmienitych humorach po udanej nocy (to na pewno przez te wygodne łóżka).
    - Teraz już w zgodzie, robimy zakupy niezbędne do dalszej wędrówki i ruszamy na zachód od miasta aby przeprawić się mostem granicznym do Verden. 
    - Po drodze zauważamy kolumnę wojska maszerującą w tym samym kierunku, więc przyspieszamy kroku coby nie utknąć za mundurowymi.
2. Most - przejście graniczne z Verden
    - Docieramy tam o zachodzie słońca. Nad mostem, po stronie Brugge rozstawiony jest obóz wojskowy, a na jego drugim końcu koczują cywile z Verden. 
    - Zostajemy zatrzymani do kontroli i dowiadujemy się, że o pozwolenie na przejście trzeba prosić sierżanta. 
    - Wojacy wskazują nam miejsce na nocleg. W nocy Ilana słyszy, jak żołnierze oddają strzały do ludzi po drugiej stronie, którzy siłą próbują sforsować most. Ich ciała, spadłszy do rzeki, są niemal od razu porywane przez utopce.
    - Rano od sierżanta dowiadujemy się kilku rzeczy:
        - przejście przez most jest pilnie strzeżone od czasu, gdy na jego drugim końcu poswtała strefa objęta kwarantanną
        - ludzie tłumnie przybywający z Verden są zarażeni dziwną chorobą, którą Ilana identyfikuje jako zgnilec (flesh rot) - rozwija się wolno, ale jest śmiertelna
        - zarażeni po kilku dniach wpadają w śpiączkę, a gdy się z niej budzą, atakują wszystko co się rusza, wyglądając przy tym jakby byli żywcem obdarci ze skóry 
        - rzekomym ogniskiem choroby ma być zbiorowa mogiła, którą postawiono w Verden
    - Sierżant prosi nas żebyśmy spalili tą mogiłę jeśli uda nam się przejść przez most i przeżyć, ale zgodnie ustalamy, że przeprawimy się przez Wstążkę inną drogą.
    - Nie marnując czasu oddalamy się od mostu i po kilku kilometrach odbijamy w stronę rzeki. 
    - Widzimy przed nami koniec kolumny wojska, które idzie na front. Podążamy chwilę ich śladem szukając dobrego miejsca do przejścia rzeki na stronę Brokilonu.
    - Po długiej wędrówce w górę Wstążki udaje nam się znaleźć dogodne miejsce na przeprawę. Rzeka jest na tym odcinku głęboka, ale drugi brzeg bliski. 
    - Kajetan wpada na pomysł, by przesunąć większe głazy i zwalone drzewo na brzeg rzeki robiąc z nich kładkę do skoku. 
    - Pod jednym z kamieni tworzy się osuwisko, z którego łeb wystawia nekker.
    - Wszyscy, po za Kajetanem, lądują bezpiecznie na drugim brzegu. Elf w ostatniej chwili pomaga sobie magią żeby nie skończyć w rzece z utopcami.
    - Ilana wyciąga kupioną w Dillingen kościaną piszczałkę i zaczyna grać melodię, którą kojarzy z driadami. Kajetan rozpoznaje melodię i dołącza się, pogwizdując.
    - Z lasu na spotkanie wyskakują nam nie driady, a grupka nekkerów.
    - Wywiązuje się walka, w której Kajetan traci sporo krwi, a Ivar ledwo uchodzi z życiem.
    - Jeden z hałaśliwych, ale skutecznych czarów Kajetana zaalarmował Czarnych i ujawnił nasze położenie, ale kiedy próbujemy umykać w las, naprzeciw wychodzą nam driady ze strzałami wycelowanymi prosto między nasze oczy.
    - Ilana przekonuje je, żeby wpuściły nas do lasu. Driady niechętnie patrzą na dwóch dh'oine, ale pozwalają nam schować się przed pogonią.
    - Ilana nawiązuje rozmowę z jedną z driad, z której wynika, że:
        - druidzi wcale nie są zbyt bezpieczni - nie jest to najlepszy czas na naukę dla Skovika
        - Pani Eithne 2 miesiące temu wezwała na pomoc elfy (jakie? z naszego świata?) i od tego czasu leży w śpiączce w Col Serrai, a rządy nad Brokilonem objęła niejaka królowa Tytania
        - Finarrin przebywa razem z Eithne w Col Serrai
