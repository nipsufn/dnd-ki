### Sesja 17
1. [Dillingen](#l_dillingen)
	* Wieczorem, po wejściu do pokoju, [Ilana](#p_ilana) organizuje się: odlicza pieniądze na mapę i flaszkę bimbru z mandragory. Resztę złota i swoje graty zostawia w pokoju, a sama wychodzi.
	* Na dole w głównej sali [Perełki](#l_perelka) z całej drużyny został tylko [Skovik](#p_skovik), bo zarówno [Kajetan](#p_kajetan) jak i [Ivar](#p_ivar) udali się na spoczynek w żeńskim towarzystwie. Siedzi osowiały i maże coś palcem w rozlanym na stole piwie. Jest dyskretnie obserwowany przez kilku innych gości tawerny.
	* [Ilana](#p_ilana) wypytuje bajzelmame o zielarza z Dillingen (tego od bimbru z mandragory) i dowiaduje się, że facet wyprowadził się już jakiś czas temu z miasta wraz ze swoją kobietą. Ma jednak na stanie jedną butelkę tegoż bimbru, którą [Ilana](#p_ilana) ochoczo kupuje. Pyta też, gdzie może kupić mapę Dillingen i okolic. Otrzymawszy jako-takie wskazówki, zagaja [Skowika](#p_skovik) i zabiera go do swojego pokoju widząc, że grupka bywalców darzy go nadmiernym zainteresowaniem (najprawdopodobniej rozpoznali go już z listu gończego).
	* [Skovikowi](#p_skovik) rozwiązuje się język i dopowiada resztę swojej historii: [Leiv](#p_leiv) i [Ivar](#p_ivar) są jego przyrodnimi braćmi. Mają wspólną matkę, ale ojcem [Skovika](#p_skovik) jest [Lugos](#p_lugos) zwany Szalonym, jarl klanu [Drummond](p_drummond), a braci - inny mężczyzna z ich klanu. [Skovik](#p_skovik) jest więc nieślubnym, nieoficjalnym synem jarla [Lugosa](#p_lugos) i branki jednego z Drummondów z czasów rajzy, pozbawionym praw do sukcesji. W czasie puczu, podczas którego próbował pomścić swojego ojca, obaj jego bracia byli na morzu.
	* Wysłuchawszy relacji [Skovika](#p_skovik), [Ilana](#p_ilana) wychodzi do miasta rozejrzeć się w poszukiwaniu mapy. O tak późnej godzinie zbyt wiele niestety nie znajduje, wraca na noc do [Perełki](#l_perelka).
	* Nad ranem wszyscy spotykamy się przy śniadaniu. [Ilana](#p_ilana) w ramach przeprosin za swoje zachowanie poprzedniego wieczora oddaje [Kajetanowi](#p_kajetan) butelkę z mandragorą z chęcią omówienia dalszych planów podróży. Ku jej zaskoczeniu, elf zmienił zdanie odnośnie wyprawy do Brokilonu. Zarówno on, jak i [Ivar](#p_ivar) zdają się być w wyśmienitych humorach po udanej nocy (to na pewno przez te wygodne łóżka).
	* Teraz już w zgodzie, robimy zakupy niezbędne do dalszej wędrówki i ruszamy do północno-zachodniej części miasta aby przeprawić się mostem granicznym do [Verden](#l_verden). Po drodze zauważamy kolumnę wojska maszerującą w tym samym kierunku, więc przyspieszamy kroku coby nie utknąć za mundurowymi.
2. Most - przejście graniczne z [Verden](#l_verden)
	* Docieramy tam o zachodzie słońca. Nad mostem, po stronie [Brugge](#l_brugge) rozstawiony jest obóz wojskowy, a na jego drugim końcu koczują cywile z [Verden](#l_verden). Zostajemy zatrzymani do kontroli i dowiadujemy się, że o pozwolenie na przejście trzeba prosić sierżanta. 
	* Wojacy wskazują nam miejsce na nocleg. W nocy Ilana słyszy, jak żołnierze oddają strzały do ludzi po drugiej stronie, którzy siłą próbują sforsować most. Ich ciała, spadłszy do rzeki, są niemal od razu porywane przez utopce.
	* Nad ranem od sierżanta dowiadujemy się kilku rzeczy
		* przejście przez most jest pilnie strzeżone od czasu, gdy na jego drugim końcu poswtała strefa objęta kwarantanną
		* ludzie tłumnie przybywający z [Verden](#l_verden) są zarażeni dziwną chorobą, którą [Ilana](#p_ilana) identyfikuje jako flesh rot - rozwija się wolno, ale jest śmiertelna
		* zarażeni po kilku dniach wpadają w śpiączkę, a gdy się z niej budzą, atakują wszystko co się rusza, wyglądają przy tym jakby byli żywcem obdarci ze skóry 
		* rzekomym ogniskiem choroby ma być zbiorowa mogiła, którą postawiono w [Verden](#l_verden)
	* Sierżant prosi nas żebyśmy spalili tą mogiłę jeśli uda nam się przejść przez most i przeżyć, ale zgodnie ustalamy, że przeprawimy się przez Wstążkę inną drogą.
	* Nie marnując czasu oddalamy się od mostu i po kilku kilometrach odbijamy w stronę rzeki. Widzimy przed nami koniec kolumny wojska, które idzie na front. Podążamy chwilę ich śladem, szukając dobrego miejsca do przejścia rzeki na stronę [Brokilonu](#l_brokilon).
	* Po długiej wędrówce w górę Wstążki udaje nam się znaleźć dogodne miejsce na przeprawę. Rzeka jest na tym odcinku głęboka, ale drugi brzeg bliski. 
	* [Kajetan](#p_kajetan) wpada na pomysł by przesunąć większe głazy i zwalone drzewo na brzeg rzeki robiąc z nich kładke do skoku. Pod jednym z kamieni tworzy się osuwisko, z którego łeb wystawia nekker.
	* Wszyscy, po za [Kajetanem](#p_kajetan) lądują bezpiecznie na drugim brzegu. Elf w ostatniej chwili pomaga sobie magią żeby nie skończyć w rzece z utopcami.
	* [Ilana](#p_ilana) wyciąga kupioną w [Dillingen](#l_dillingen) kościaną piszczałkę i zaczyna grać melodię, którą kojarzy z driadami. [Kajetan](#p_kajetan) rozpoznaje melodię i dołącza się, pogwizdując.
	* Z lasu na spotkanie wyskakują nam nie driady, a grupka nekkerów. Nawiązuje się walka, w której [Kajetan](#p_kajetan) traci sporo krwi, a [Ivar](#p_ivar) ledwo uchodzi z życiem.
	* Jeden z hałaśliwych, ale skutecznych czarów [Kajetana](#p_kajetan) zaalarmował Czarnych i ujawnił nasze położenie, ale kiedy próbujemy umykać w las, naprzeciw wychodzą nam driady ze strzałami wycelowanymi prosto między nasze oczy.
	* [Ilana](#p_ilana) przekonuje je, żeby wpuściły nas do lasu. Driady niechętnie patrzą na dwóch dh'oine, ale pozwalają nam schować się przed pogonią.
	* [Ilana](#p_ilana) nawiązuje rozmowę z jedną z driad, z której wynika, że 
		* druidzi wcale nie są zbyt bezpieczni - nie jest to najlepszy czas na naukę dla [Skovika](#p_skovik)
		* Pani [Eithne](#p_eithne) 2 miesiące temu wezwała na pomoc elfy (jakie? z naszego świata?) i od tego czasu leży w śpiączce w [Col Serrai](#l_col_serrai), a rządy nad [Brokilonem](#l_brokilon) objęła niejaka królowa [Tytania](#p_tytania)
		* [Finarin](#p_druid_finarrin) przebywa razem z [Eithne](#p_eithne) w [Col Serrai](#l_col_serrai)
