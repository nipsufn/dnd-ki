### Sesja 145
##### [Sesja 144](#sesja-144) [Sesja 146](#sesja-146)
1. Brawura i bura
    - Ilana i Ivar decydują się wrócić do jaskini, zobaczyć co zostało porzucone w błotnistej wodzie. Wspólnie ustalili, że o sytuacji trzeba donieść Eithne, ale dziwożona zignoruje sytuację bez dowodów zbliżających się problemów. Niewiele robią sobie ze zrezygnowanych protestów Kajetana, stwierdzając że wyolbrzymia ryzyko, i wyruszają z Kristoffem pod ziemię.
    - Ivar, podług własnego życzenia, zostaje mianowany szambonurkiem. W przejściu, w którym spotkaliśmy brudną wodę po raz pierwszy, udaje mu się wyciągnąć miecz elfiej roboty, którego pochwa rozpada się ze starości i wilgoci.
    - W leżu królowej endriag i krabopająka Ilana wyczuwa magiczną aurę, która spowodowała nasze nieprzygody podczas ostatniej wizyty. Zaznacza strefę jej wpływu końcem łuku w ziemi. Ivar przewiązuje się liną, i, wierząc, że jego hełm chroni go przed efektami, rusza do kolejnych borowin.
    - {Wyspiarz}Ivar wyciąga kawał marmuru, w którym tkwi czaszka, zupełnie przypominająca końską. Z tym, że ma na czole dodatkowy otwór. Młody Drummond po wyjściu z bajora zamiera w bezruchu, wpatrując się w trzymane w wyciągniętej ręce znalezisko, z którego zaczynają odpadać fragmenty kamienia.
    - Widząc, że coś idzie nie tak, z pomocą Kristoffa, {druidka}Ilana szarpie za linę, wywracając Ivara, który upuszcza przedmiot i wybija się z transu. Będący pod pieczą Kristoffa nowo zdobyczny miecz reaguje na te cuda-niewidy narastającym blaskiem. 
    - Drużyna rozpoczyna szybki taktyczny odwrót. Zerkając przez ramiona, widzą formułującego się z ognia i czarnego dymu jednorożca. Duch rzuca się za nimi w pościg.
    - Tunel zdaje sie zwężać i wydłużać, jednak, z oporem, jak przez gęsty kisiel, udaje im się pokonać ostatni kawałek drogi u ujścia jaskini. Potwór zatrzymuje się w cieniu, na skraju swojej nekropolii.
    - Kajetan, do tej pory czekający przed przyzwanym przez siebie domkiem, obserwuje zajście i bez komentarza wchodzi do środka, zostawiając za sobą uchylone drzwi.
    - Amatorzy eksplorowania jaskiń zaczerpują tchu, po czym sprintem pokonują ostatnie kilkadziesiąt stóp do bezpiecznego schronienia, gdy przepływająca po niebie chmurka rzuca na okolicę cień, pozwalający wyjść potworowi z jaskini.
    - Zamykając drzwi, słyszymy w głowach głos, w Starszej Mowie poprzysięgający zemstę wszystkim elfom za pogrom jednorożców. Chmura przesuwa się dalej, a po jednorożcu zostają jedynie tlące się ślady kopyt.
    - Ilana zaczyna coś mówić, jednak Kajetan nie jest zainteresowany - nie słuchając stwierdza, że wyrusza do Kerack za godzinę celem odebrania nagrody za ubitą bestię w Cidaris, po czym zamyka się w swojej pracowni.
    - Ivar jest podłamany na duchu, wyrzuca sobie, że uwolnił marę. Zabiera znaleziony miecz i Chidę do Brokilonu. Zerrikanka chce odebrać z Wioski swoje rzeczy, gdyż zamiaruje udać się w podróż powrotną do swej ojczyzny.
2. W kierunku Cidaris
    - O zaanonsowanej porze Kajetan otwiera przejście do dobrze sobie znanego zaułka w Kerack. Coraz bardziej poirytowana Ilana ciągnie za sobą Kristoffa nim przejście się zamknie, nie zdążywszy nawet pożegnać się z Ivarem i Chidą.
    - Doganiając nieczekającego elfa, drużyna odwiedza warsztat Mirny. Zza lady wita nas nieśmiała dziewczyna, Ella, która przyprowadza zielarkę z piwnicy. Okazuje się, że jest nową pomocnicą i szkoli się u druidki.
    - W piwnicznej pracowni ostatnimi czasy tułają się szczury, z którymi alchemiczka wojuje. Kajetan opowiada, że potwór, który pokiereszował jej wsparcie w wyprawie do grządki mandragor nie będzie się panoszył już po okolicy, a po chwili namysłu decyduje się zostać w mieście na noc, zatrzymując się na kolację i ładując pierścień w Cyklamenie.
    - Chcąc nie chcąc popołudnie spędzamy na mieście. Elf rezerwuje stolik, po czym odwiedza Otyga. Opowiada mu, że wnuk bezpiecznie dotarł na Wyspy. Ilana, mimo zarzekania się, że na jesieni nie popłynie, wypytuje w porcie o statki. Okazuje się, że gildie kupieckie wysyłają galery średnio raz na miesiąc z Koviru, które zawijają między innymi do Kerack, dalej na Wyspy i do Nilfgaardu. Do dawnej stolicy piratów przybijają zwykle w okolicy połowy miesiąca, a czy wezmą pasażerów - trzeba pytać załogę, gdy już zawinie do miasta.
    - Kristoff z chęcią odwiedzi z nami Cidaris. Szczególnie frasuje go kwestia niedawnej potyczki morskiej z udziałem statków ze Skellige. Druid chciałby się dowiedzieć, co w istocie zaszło i kto brał udział w owym feralnym zdarzeniu. W Kerack dowiaduje się kilku plotek:
        - nie było żadnej bitwy, a za wypadek odpowiada mgła
        - jakiś statek pod czarną banderą zabrał na swój pokład rozbitków po tym, jak wpakował ich na rafę
    - Za poleceniem Mirny, rozpytujemy w  mieście o wozy kursujące do Cidaris. Z przymusowym postojem w Vartburgu podróż zajmie nam 2 dni.
    - W drodze do Cyklamenu Ilanę zaczepia jakiś żebrak. Biadoli coś o nadejściu królowej potępionych (czy czegoś w tym guście), która rzekomo ma jej twarz, albo cokolwiek łudząco podobną. Jakiś poirytowany portowy tragarz ucisza go kopniakiem, na dobre. Z ust łachmaniarza wypełza pająk.
    - Przy kolacji Ilana i Kajetan dyskutują, jednak niezbyt produktywnie. Oboje wykładają swój punkt widzenia, nie słuchając drugiej strony, przez co krążą w koło:
        - popierana przez Mirnę i Kristoffa Ilana uważa, że Ivar poszedłby sam, więc musiała mu towarzyszyć, a elf wyolbrzymiał ryzyko, nie mogąc wiedzieć o szczątkach jednorożca, panicznie bojąc się małej straty panowania nad sobą; zarzuca czarodziejowi nadmierne przywiązanie, kontrolujące zachowanie, i niekonstruktywne fochy
        - Kajetan twierdzi, że ryzyko zapuszczania się w jaskinię, w której coś miesza w głowie było za dużym i niepotrzebnym ryzykiem, by próbować rozwiązać sytuację, którą należało albo lepiej rozpracować, albo zostawić samą sobie; czuje się też odpowiedzialny za resztę drużyny, ale w sytuacji, gdy decydują się pakować w tarapaty, przed którymi nie będzie w stanie ich obronić, nie widzi jak racjonalnie rozwiązać sytuację; postrzega siebie nie jako naburmuszonego, zdaje mu się, że daje towarzyszom wybór zamiast próbować sugerować co powinni zrobić dalej

##### [Sesja 144](#sesja-144) [Sesja 146](#sesja-146)