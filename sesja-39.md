### Sesja 39
##### [Sesja 38](#sesja-38) [Sesja 40](#sesja-40)
1. Kuźnia, druga próba Ivara
    - Z jaja zamkniętego w bloku użytym jako opał wykluwa się coś pomiędzy smokiem, jaszczurką, a wężem. Gad ma pionowe źrenice i skórę pokrytą łuską w kolorze gorejącego płomienia.
    - Stworzenie rzuca się na nas, atakując kogo popadnie. Kajetan próbuje coś kombinować magicznego, ale niezbyt mu idzie. Szybko wpadamy na pomysł aby płomiennego gada utopić w jak największej ilości wody.
    - Kryształ, jedyne co pozostało po poczwarze, trzeba jakoś wprawić w konstruowany topór. 
    - Nowej broni Ivara na powrót brakuje także rękojeści, ponieważ niemagiczny kawał drewna wyciosany wcześniej przez Skovika rozpadł się w pył w ferworze walki.
    - Zgodnie dochodzimy do wniosku, że drzewce topora powinny zostać wykonane z magicznego drewna. Ilana, z braku lepszej alternatywy, oferuje poświęcić swój kij. Drugą opcją wartą rozważenia jest zutylizowanie tej części kostura Ivryna, której jeszcze nie przeniknęła zła magia ciążąca na broni.
    - Kajetan, korzystając ze swoich nowo nabytych zdolności wskazuje ostrze na jednym z końców kostura jako źródło złej energii. Odseparowanie go od reszty drewna powinno nam pomóc się przekonać, czy kij nada się do broni Ivara.
    - Udajemy się na spoczynek chcąc nazajutrz kontynuować prace nad bronią.
2. Nocne przybycie Lanemina
    - Nad ranem Ilana zostaje wyrwana ze snu przez kurz opadający ze sklepienia. Wyciąga [elfa](Kajetan) z armarium, po czym udają się do głównej sali, by zobaczyć Aen Drisichean schodzącego po schodach. 
    - Przybysz jest obdarty, potargany i wyraźnie ranny w rękę. Nie chce jednak dać sobie pomóc z opatrunkiem nieufnie odnosząc się do [druidki](Ilana).
    - Dyskutujemy z [elfem](Lanemin) przez chwilę. Podobno krążył nad miastem badając co zostało z jego cywilizacji i domu. Na szczęście, wbrew domysłom Ilany, nie został on porwany przez drzewoludzi, a jedynie lekko przez nich potargany. 
    - Ilana wyraźnie zaszokowana zmianą nastawienia Lanemina, odchodzi, odprowadzana jego lodowatym, nieufnym, poniżającym spojrzeniem. [Dziewczyna](Ilana) ma przeczucie, że [obcy elf](Lanemin) dostrzegł jej magiczną aurę, przypominającą jego własną chorobę.
    - Lanemin będąc sam na sam z Kajetanem przyznaje, że gnębi go zaraza, z którą walczył jego lud. Ujawnia też swoje prawdziwe intencje: 
        - przemierzał miasto w poszukiwaniu płynu zamkniętego w zielonych kryształach aby spowolnić, jeżeli nie całkowicie zatrzymać przemianę,
        - trzyma się z nami żebyśmy w razie, gdy zajdzie taka potrzeba, wyświadczyli mu ostatnią przysługę.
    - Elf opowiada trochę o sposobie bycia Aen Drisichean i mówi o sobie samym jako wojowniku, który - podobnie jak jego pobratymcy - nie przywykł składać broni i poddawać się losowi. Prosi Kajetan aby ten go zabił jeżeli choroba zacznie odbierać mu rozum.
    - Kajetan zgadza się na wyświadczenie takiej przysługi. Na odchodnym oferuje przybyszowi wygody jakie udało nam się tutaj przysposobić. 
    - Lanemin udaje się do łaźni by doprowadzić się do stanu względnego porządku, następnie dołącza do śpiącej grupy w barakach.
3. Trzeci dzień pracy nad bronią
    - Gdy reszta drużyny budzi się, a [gość](Lanemin) wciąż śpi, dyskutujemy o jego przybyciu. Rozmowa schodzi na dalsze plany i szeroko pojęte światopoglądy. 
    - Ilana wtrąca niemal niesłyszalną uwagę na temat Kajetana, jakoby pisał się na tą samobójczą wyprawę do Craag An między innymi ze względu na Mirnę, na którą [mag](Kajetan) reaguje dosyć złośliwym docinkiem.
    - Między dwójką wywiązuje się nieszkodliwa utarczka, podczas której Ilana próbuje dać Kajetanowi kuksańca w bok. [Elf](Kajetan), nadal wzburzony uwagą [druidki](Ilana), osłania się magią przed lecącą w stronę swojego ramienia pięścią dziewczyny. 
    - Sytuację próbuje spacyfikować Finarrin, kwitując całą sytuację stwierdzeniem, że zawiódł jako ojciec, czym przelewa czarę goryczy młodej kobiety. 
    - Oboje - zarówno Kajetan jak i Ilana - biorą (niesłusznie) owo stwierdzenie do siebie, co kończy się urwaniem dyskusji ze strony [druidki](Ilana) i wyjściem, tym razem jednak bez trzaskania drzwiami.
    - Ilana idzie do kuźni, chcąc wyładować złość i nerwy podczas rozbrajania kostura Ivryna. Po tym jak Ivar wyjawił, że prawie wyszczerbił swoją starą broń próbując przeciąć kij arcydruida, dziewczyna wie już czego należy użyć do pozbycia się metalowego czubka.
    - Kajetan z Ivarem także po chwili zjawiają się w kuźni. Ilana, dalej będąc obrażoną na Kajetana, zostawia ich z oboma kijami - swoim i tym spaczonym - a sama wychodzi zaszyć się w odosobnieniu.
    - [Mag](Kajetan) rozpala ponowie piec, tym razem nie używając bloku, a jedynie Mocy, której część pobiera wprost od [paladyna](Ivar). 
    - Kiedy Ilana próbuje w kuchni pozbierać myśli do kupy, zaczepia ją Enid oferując sparing na wyładowanie nerwów.
    - Obie kobiety udają się na górę, z dala od ciekawskich oczu i uszu. Przy okazji Ilana zauważa ślady krwi i szary popiół, które wdarły się do środka wraz z przybyciem Lanemina.
    - Pozbywszy się złych myśli, z kilkoma nowymi siniakami i obitymi żebrami [druidka](Ilana) zapuszcza żurawia do kuźni. Broń jest niemal gotowa, jej kostur jednak nie był potrzebny. Kajetan, widząc lekką poprawę nastroju u druidki, zagaja rozmowę.
    - Dwójka w spokoju wyjaśnia sobie swoje motywacje oraz plany na najbliższą przyszłość. Rozmowę przerywa im Aen Drisichean, który chce dowiedzieć się więcej o tym co działo się w czasie jego wielowiekowej "niedyspozycji".
    - Ilana podejmuje próbę wyjaśnienia i udowodnienia Laneminowi, że jej zdolności to nie choroba i że jest w stanie nad tym zapanować jeśli tylko zechce.