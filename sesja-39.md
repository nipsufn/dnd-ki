### Sesja 39
1. Kuźnia, druga próba [Ivara](#p_ivar)
    - Z jaja zamkniętego w bloku użytym jako opał wykluwa się coś pomiędzy smokiem, jaszczurką, a wężem. Gad ma pionowe źrenice i skórę pokrytą łuską w kolorze gorejącego płomienia.
    - Stworzenie rzuca się na nas, atakując kogo popadnie. [Kajetan](#g_kajetan) próbuje coś kombinować magicznego, ale niezbyt mu idzie. Szybko wpadamy na pomysł aby płomiennego gada [utopić](#b_utopiec) w jak największej ilości wody.
    - Kryształ, jedyne co pozostało po poczwarze, trzeba jakoś wprawić w konstruowany topór. 
    - Nowej broni [Ivara](#p_ivar) na powrót brakuje także rękojeści, ponieważ niemagiczny kawał drewna wyciosany wcześniej przez [Skovika](#p_skovik) rozpadł się w pył w ferworze walki.
    - Zgodnie dochodzimy do wniosku, że drzewce topora powinny zostać wykonane z magicznego drewna. [Ilana](#g_ilana), z braku lepszej alternatywy, oferuje poświęcić swój kij. Drugą opcją wartą rozważenia jest zutylizowanie tej części kostura [Ivryna](#p_arcydruid_ivryn), której jeszcze nie przeniknęła zła magia ciążąca na broni.
    - [Kajetan](#g_kajetan), korzystając ze swoich nowo nabytych zdolności wskazuje ostrze na jednym z końców kostura jako źródło złej energii. Odseparowanie go od reszty drewna powinno nam pomóc się przekonać, czy kij nada się do broni [Ivara](#p_ivar).
    - Udajemy się na spoczynek chcąc nazajutrz kontynuować prace nad bronią.
2. Nocne przybycie [Lanemina](#p_lanemin)
    - Nad ranem [Ilana](#g_ilana) zostaje wyrwana ze snu przez kurz opadający ze sklepienia. Wyciąga [elfa](#g_kajetan) z armarium, po czym udają się do głównej sali, by zobaczyć [Aen Drisichean](#p_lanemin) schodzącego po schodach. 
    - Przybysz jest obdarty, potargany i wyraźnie ranny w rękę. Nie chce jednak dać sobie pomóc z opatrunkiem nieufnie odnosząc się do [druidki](#g_ilana).
    - Dyskutujemy z [elfem](#p_lanemin) przez chwilę. Podobno krążył nad miastem badając co zostało z jego cywilizacji i domu. Na szczęście, wbrew domysłom [Ilany](#g_ilana), nie został on porwany przez drzewoludzi, a jedynie lekko przez nich potargany. 
    - [Ilana](#g_ilana) wyraźnie zaszokowana zmianą nastawienia [Lanemina](#p_lanemin), odchodzi, odprowadzana jego lodowatym, nieufnym, poniżającym spojrzeniem. [Dziewczyna](#g_ilana) ma przeczucie, że [obcy elf](#p_lanemin) dostrzegł jej magiczną aurę, przypominającą jego własną chorobę.
    - [Lanemin](#p_lanemin) będąc sam na sam z [Kajetanem](#g_kajetan) przyznaje, że gnębi go zaraza, z którą walczył jego lud. Ujawnia też swoje prawdziwe intencje: 
        - przemierzał miasto w poszukiwaniu płynu zamkniętego w zielonych kryształach aby spowolnić, jeżeli nie całkowicie zatrzymać przemianę,
        - trzyma się z nami żebyśmy w razie, gdy zajdzie taka potrzeba, wyświadczyli mu ostatnią przysługę.
    - Elf opowiada trochę o sposobie bycia [Aen Drisichean](#r_aen_drisichean) i mówi o sobie samym jako wojowniku, który - podobnie jak jego pobratymcy - nie przywykł składać broni i poddawać się losowi. Prosi [Kajetan](#g_kajetan) aby ten go zabił jeżeli choroba zacznie odbierać mu rozum.
    - [Kajetan](#g_kajetan) zgadza się na wyświadczenie takiej przysługi. Na odchodnym oferuje przybyszowi wygody jakie udało nam się tutaj przysposobić. 
    - [Lanemin](#p_lanemin) udaje się do łaźni by doprowadzić się do stanu względnego porządku, następnie dołącza do śpiącej grupy w barakach.
3. Trzeci dzień pracy nad bronią
    - Gdy reszta drużyny budzi się, a [gość](#p_lanemin) wciąż śpi, dyskutujemy o jego przybyciu. Rozmowa schodzi na dalsze plany i szeroko pojęte światopoglądy. 
    - [Ilana](#g_ilana) wtrąca niemal niesłyszalną uwagę na temat [Kajetana](#g_kajetan), jakoby pisał się na tą samobójczą wyprawę do [Craag An](#l_craag_an) między innymi ze względu na [Mirnę](#p_mirna), na którą [mag](#g_kajetan) reaguje dosyć złośliwym docinkiem.
    - Między dwójką wywiązuje się nieszkodliwa utarczka, podczas której [Ilana](#g_ilana) próbuje dać [Kajetanowi](#g_kajetan) kuksańca w bok. [Elf](#g_kajetan), nadal wzburzony uwagą [druidki](#g_ilana), osłania się magią przed lecącą w stronę swojego ramienia pięścią dziewczyny. 
    - Sytuację próbuje spacyfikować [Finarrin](#p_druid_finarrin), kwitując całą sytuację stwierdzeniem, że zawiódł jako ojciec, czym przelewa czarę goryczy młodej kobiety. 
    - Oboje - zarówno [Kajetan](#g_kajetan) jak i [Ilana](#g_ilana) - biorą (niesłusznie) owo stwierdzenie do siebie, co kończy się urwaniem dyskusji ze strony [druidki](#g_ilana) i wyjściem, tym razem jednak bez trzaskania drzwiami.
    - [Ilana](#g_ilana) idzie do kuźni, chcąc wyładować złość i nerwy podczas rozbrajania kostura [Ivryna](#p_arcydruid_ivryn). Po tym jak [Ivar](#p_ivar) wyjawił, że prawie wyszczerbił swoją starą broń próbując przeciąć kij arcydruida, dziewczyna wie już czego należy użyć do pozbycia się metalowego czubka.
    - [Kajetan](#g_kajetan) z [Ivarem](#p_ivar) także po chwili zjawiają się w kuźni. [Ilana](#g_ilana), dalej będąc obrażoną na [Kajetana](#g_kajetan), zostawia ich z oboma kijami - swoim i tym spaczonym - a sama wychodzi zaszyć się w odosobnieniu.
    - [Mag](#g_kajetan) rozpala ponowie piec, tym razem nie używając bloku, a jedynie Mocy, której część pobiera wprost od [paladyna](#p_ivar). 
    - Kiedy [Ilana](#g_ilana) próbuje w kuchni pozbierać myśli do kupy, zaczepia ją [Enid](#p_enid) oferując sparing na wyładowanie nerwów.
    - Obie kobiety udają się na górę, z dala od ciekawskich oczu i uszu. Przy okazji [Ilana](#g_ilana) zauważa ślady krwi i szary popiół, które wdarły się do środka wraz z przybyciem [Lanemina](#p_lanemin).
    - Pozbywszy się złych myśli, z kilkoma nowymi siniakami i obitymi żebrami [druidka](#g_ilana) zapuszcza żurawia do kuźni. Broń jest niemal gotowa, jej kostur jednak nie był potrzebny. [Kajetan](#g_kajetan), widząc lekką poprawę nastroju u druidki, zagaja rozmowę.
    - Dwójka w spokoju wyjaśnia sobie swoje motywacje oraz plany na najbliższą przyszłość. Rozmowę przerywa im [Aen Drisichean](#p_lanemin), który chce dowiedzeć się więcej o tym co działo się w czasie jego wielowiekowej "niedyspozycji".
    - [Ilana](#g_ilana) podejmuje próbę wyjaśnienia i udowodnienia [Laneminowi](#p_lanemin), że jej zdolności to nie choroba i że jest w stanie nad tym zapanować jeśli tylko zechce.