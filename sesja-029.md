### Sesja 29
##### [Sesja 28](#sesja-028) [Sesja 30](#sesja-030)
1. Czwarty dzień wędrówki do Craag An - popołudnie
    - Spomiędzy bujnych, falujących na wietrze, fioletowych traw wystają fragmenty ruin, przywodząc na myśl skaliste wybrzeże morza.
    - W oddali, na horyzoncie, widać _ogromne_ drzewo.
    - Podłoże jest bagniste, pierwsze wrażenie bajkowej polany w sanktuarium driad szybko zastępuje grząska rzeczywistość.
    - Ognik, wygrany przez Ilanę, prowadzi nas prosto na północ. Podążamy za nim starając się jednocześnie stąpać po suchym gruncie, z dala od trzęsawisk, co zmusza nas do maszerowania dwójkami.
    - Kajetan przystaje na chwilkę aby przyjrzeć się resztkom budowli rozrzuconych po bagnisku - są wykonane z tego samego materiału, z którego zbudowana była powalona wieża. Poza oryginalnym powodem ich rozrzucenia, wydają się być nienaruszone upływem czasu.
    - Towarzyszący Kajetanowi Ivar wpatruje się nieobecnym wzrokiem w jakiś punkt w oddali i nagle decyduje się wejść do jednego ze stawików przetykających mokradła. Nie reaguje na zakrzyknięcie ani położoną na ramieniu rękę elfa. 
    - Kajetan dostrzega w wodzie zwłoki należące do obcego, zezwierzęconego elfa. Ciało jest trupio blade, ale razem z odzieniem zdaje się być nieuszkodzone.
    - Niespodziewanie trup otwiera oczy, a niewzruszony próbami zatrzymania [wojak](Ivar) dosłownie nurkuje w mętną, brudną wodę. Dopiero przeciwzaklęcie rzucone przez Ilanę wyrywa go z transu.
    - Czar przerywa coś, bo nagle widziane przez [elfa](Kajetan) ciało okazuje się być tylko szkieletem powleczonym resztkami ubioru.
    - Wspólnymi siłami wyciągamy Ivara na brzeg. Oplecione wokół jego szyi i klatki wiszą resztki trupich rąk.
    - Woda kotłuje się, a z jej głębi wyłaniają się 4 ogniki, od których aż bije nekrotycznym zimnem (czyżby mglaki?). Pokonane rozpraszają się z cichym westchnieniem, przybierając na moment postać ludzkiej twarzy.
    - W miarę jak słońce chyli się ku zachodowi, podnosi się gęsta mgła, przypominająca tą, którą spotkaliśmy w Carreras. [Młoda druidka](Ilana) rozprasza ją zaklęciem światła dziennego, aby pokonać jak największą część drogi.
    - Widzimy teraz dokładnie, co znajduje się pod wodą. Wygląda to jak cmentarzysko - wszędzie jest pełno kościotrupów w resztkach zbroi i szmat.
    - Żaden z fragmentów ruin nie leży płasko na ziemi - z musu Kajetan stawia magiczny bąbel na najmniej błotnistym kawałku ziemi, jaki udaje nam się znaleźć przed wyczerpaniem się czaru.
2. Nocna warta
    - W czasie swojej warty, [elf](Kajetan) widzi we mgle walczące zjawy otaczające bezpieczne schronienie ze wszystkich stron:
        - całe bagnisko zdaje się być pradawnym polem walki
        - obie strony mają zwierzęce przymioty, podobnie jak zwłoki, które napotkaliśmy uprzednio
        - jedna ze stron wygląda na regularną armię, w jednolitych zbrojach z symbolem uskrzydlonej wieży zamkniętej w pierścieniu, ich skrzyżowanie ze zwierzętami jest mniej zaznaczone
        - druga strona wygląda na partyzantkę, wyraźnie mocniej związaną ze swoją zwierzęcą naturą. Po ich stronie walczy więcej użytkowników Mocy, magów; noszą kaptury, podobne do tego, który miał na sobie w naszej wizji Galawain
        - niektóre z walczących postaci są tak wielkie jak szkielety, które spotkaliśmy pod Ellander, o rogach podobnych do Morvudda
    - Przez ziemię w magicznym bąbelku zaczyna przesączać się powoli mgła.
    - Otaczający bitewny rozgardiasz wprowadza wartującego [maga](Kajetan) w trans. Słyszy kobiecy głos, ten sam, który stwierdził stanowczo _"dość"_ w niedawnej wizji w Medownej:
        - _"Jesteś silniejszy od swoich kompanów"_
        - _"Podążasz za kimś, kto nie jest tego warty"_
        - _"Ten las nie musi być twoim grobem"_
        - _"Wplątaliście się w wojnę, która trwa od tysięcy lat"_
        - _"Zastanów się, po której stronie konfliktu chcesz być"_
    - Skovik przerywa wizję [elfa](Kajetan) policzkując go.
    - Wszystkie duchy przerwały walkę i patrzą wprost na Kajetana, po chwili wracają jednak do swojej odwiecznej walki.
    - Z pomiędzy walczących wyłaniają się zwłoki elfa, które znaleźliśmy w ruinach wieży. Zjawa zaczyna drapać powierzchnię bąbla, nie mogąc nic nam zrobić przez magiczną barierę schronienia.
    - Mgła zaczyna szybciej przesączać się przez glebę.
    - Próbujemy pozbyć się przybysza, przebijając go magicznie wzmocnioną glewią [wyspiarza](Skovik). Broń zostaje nam szybko wyszarpnięta z rąk.
    - Skovik proponuję rozmowę z napastnikiem. Ten zdaje się rozumieć Starszą Mowę, jednak jest w stanie tylko odpisywać na ziemi:
        - _"Jak nie umiesz gadać, pisz"_ - _"nie słuchaj jej"_
        - _"Nie zamierzam. Czemu grozisz nam swoją obecnością?"_ - _"jeden głos z wielu; wiele straconych jej służy"_
        - _"Czy **ona*- to Królowa Cierni?"_ - _"król..."_
    - Cokolwiek z nami rozmawiało, zaczyna znów drapać w nasze schronienie.
    - Po chwili przestaje, mgła wewnątrz bąbla zdaje się gęstnieć. Budzimy całą drużynę.
    - Kajetan znów słyszy kobiecy głos:
        - _"Mogę Ci pomóc"_
        - _"Pokażę Ci magię, o jakiej nie śniłeś, ze światów, o których istnieniu nie wiesz"_
        - _"Galawain jest przeciwko wam, nie pozwoli wam wejść do Craag An"_
        - [elf](Kajetan) kwituje te wiadomości _"za mało, zbyt ogólnie, zbyt późno"_
    - Zaklęcie światła dziennego nie jest miłe atakującemu widmu, które z kłębów mgły materializuje się wewnątrz magicznego bąbla, jednak nie robi mu większej krzywdy.
    - Po chwili wyczerpującej walki, [mag](Kajetan) zauważa, że zaczyna świtać. Walczące duchy zniknęły, a mgła utrzymuje się zaledwie wewnątrz magicznego schronienia. Opuszcza jego obszar, kończąc ochronne zaklęcie
    - Mgła razem z napastnikiem rozwiewa się w pierwszych promieniach prawdziwego słońca.
    - Odnajdujemy odrzuconą glewnię Skovika, przypadkiem wbitą w resztki jednego z pradawnych wojowników. Znajdujemy na nim skórzany pancerz i pierścionek, który zdaje się zachował kawałek ciała na palcu/
    - Decydujemy się opuścić wewnętrzny krąg Brokilonu najszybciej jak to możliwe - nawet jeśli mamy zaryzykować spotkanie ze [skolopendromorfami](Skolopendr).