### Sesja 58
##### [Sesja 57](#sesja-057) [Sesja 59](#sesja-059)
1. Wielka chryja
    - Wychodzimy przed karczmę, ledwie widać jutrzenkę.
    - Przy wozie jedną z panienek poddusza kijem zakapturzona postać, w której rozpoznajemy Enid. Krzyczy coś w stronę wozu. W okolicy jest druga postać, pewnie Finarrin.
    - Inna panna decyduje się uciekać. Jedno z okien wozu otwiera się, a uciekinierka zostaje powalona bełtem z kuszy.
    - Ilana odbiega na bok, zamienia się w pająka i zakrada się do wozu niezauważona. W tym czasie służba biegnie po właściciela przybytku.
    - Enid i Karoll krzyczą na siebie, próbując znaleźć przewagę w patowej sytuacji.
    - Z karczmy wyłazi Morgan Guus w towarzystwie dwóch kmiotków, których mieliśmy już okazję poznać. Cała trójka dzierży naładowane kusze.
    - Ilana, już w wozie, zamienia się z powrotem w człowieka i próbuje zdzielić [burdelmamę](Karoll) wielką sakiewką, którą zauważyła w pomieszczeniu. Kobieta jednak jest diablo szybka i nie daje się tak łatwo ogłuszyć.
    - Po krótkiej bójce wór złota, Karoll i [druidka](Ilana) wylatują przez okno wozu, po przeciwnej stronie niż Enid.
    - Ilana woła Kajetana na pomoc, po czym zamienia się w niedźwiedzia, częściowo ukryta przed gapiami (zaganianymi z resztą do karczmy przez Finarrina) przez wóz.
    - Całą trójką rzucamy się w pogoń za wyjątkowo szybką i zwinną [rajfurką](Karoll). Kajetan szybko dostrzega ciężki worek, który kobieta ma pod pachą.
    - Enid dopada [kuplerkę](Karoll), bredząc o zemście. [Mag](Kajetan), ogarnięty żądzą złota, próbuje odkuć się za fiasko z Kasparem i złapać worek.
    - Ilana zamienia się w człowieka i, próbując "uspokoić" ładującego bełty w całe zamieszanie [karczmarza](Morgan), oskarża Karoll o czarostwo.
    - Kajetan "pomaga" oferując podział złota, które - póki co - bez skutku próbuje przechwycić w wirze walki.
    - Morgan jest nieprzekonany (czyżby kolaborował z Wiewiórkami?), natomiast jego pracownicy - tak. Atakują swojego nieświadomego niebezpieczeństwa [pracodawcę](Morgan) sztyletami.
    - W tak zwanym międzyczasie, pozostałe kobiety pracujące zaprzęgły konie do wozu i ruszyły w kierunku Mariboru, zdaje się w nadziei na lepsze życie bez [szefowej](Karoll).
    - [Młoda druidka](Ilana) zamienia się w niedźwiedzia, tym razem zupełnie na widoku, by odgonić rzezimieszków od krwawiącego [krasnoluda](Morgan). Na szczęście cała ciżba siedzi już w karczmie, próbując obserwować co się dzieje przez okna z rybich pęcherzy.
    - Karoll gwiżdże charakterystycznie, a później woła nawet Yaevinna, uciekając w las. Kajetan, wciąż myślący o bogactwie, wypala w nią błyskawicą, jednak nie trafia.
    - Enid rzuca się za [burdelmamą](Karoll) w las. [Elf](Kajetan) jednak daje za wygraną i wraca pod karczmę.
2. Nieudolna deeskalacja
    - Ilana _próbuje_ wytłumaczyć [krasnoludowi](Morgan) co się właśnie stało, i dlaczego powinien trzymać naszą stronę. Ten jednak nie przebierając w słowach pierniczy o samosądach i bandytach. Chamskie odzywki jak zwykle prowokują równie uprzejme komentarze Kajetana, co zaognia sytuację.
    - Krasnolud otwarcie oznajmia nam, że staliśmy się dla niego persona non grata i mamy się u niego więcej nie pokazywać, a o całym zajściu poinformuje oddział Czerwonych z Mayeny i upewni się, że padną nasze imiona.
    - Finarrin, zrezygnowany, zostawia sprawę przy karczmie samą sobie i powoli rusza w stronę lasu, gdzie pobiegła Enid. Zabrawszy rzeczy idziemy za nim, kłócąc się cicho - Kajetan uważa, że należy uciekać. Ilana natomiast nie może pogodzić się z porażką, złymi decyzjami podjętymi w ferworze walki, i koniecznie chce pomóc Enid, choć ta najpewniej jest już otoczona przez grupę wrogich Wiewiórek.
    - [Mag](Kajetan) ma minę jakby poważnie rozważał samodzielną ucieczkę, jednak [druid](Finarrin) dostrzega celujących już w nas elfów. Używa swojego autorytetu Hierofanty aby zapewnić nam tymczasowe bezpieczeństwo, a [dziewczyna](Ilana) i, rad - nie rad, [elf](Kajetan), idą za nim do lasu.
    - Enid obezwładniła Karoll i trzyma rapier przy jej szyi. Jest otoczona Wiewiórkami z naciągniętymi na cięciwach strzałami. Widzimy też dowódcę komanda, Yaevinna.
    - Próbując rozładować sytuację, Ilana żąda wyjaśnień. [Starsza druidka](Enid) pokrótce opowiada jaki los spotkał jej matkę uprowadzoną przez Wiewiórki i jak dziewczynki, których narobią elfy ludzkim babom kończą jako pracownice u Karoll i jej podobnym.
    - Sytuacja jest definitywnie bez wyjścia, gdy, nienaturalnie dla siebie, Finarrin unosi się gniewem. Wszyscy zostajemy spętani korzeniami drzew. Elfy mają natychmiast odejść jeśli chcą jeszcze kiedykolwiek wejść do Brokilonu, co, widząc potęgę [druida](Finarrin), żwawo robią. Enid miota się, pomstuje i klnie.
    - Yaevinn na odchodne obiecuje, że grzeszki Karoll zostaną odpowiednio ukarane. Dodaje, że temperament Enid doskonale oddaje kto jest jej ojcem - niejaki Faolitiarna. Korzenie puszczają po chwili i nas. 
    - Zajmuje nam to trochę czasu zanim dochodzimy do siebie. Enid osuwa się na klęczki i szlocha przy jednym z drzew, przez chwilę towarzystwa dotrzymuje jej Finarrin. Po jakimś czasie Kajetan tworzy swoje bezpieczne schronienie.
    - Ilana z [druidem](Finarrin) udają się na krótki spacer, dyskutują o tym co się wydarzyło. Druidka dowiaduje się, że po ucieczce z burdelu elfów Enid pracowała jako bardzo skuteczny najemnik, najchętniej polując na Scoia'tael. Pomagała jej wtedy niejaka Rayla - wówczas przyjaciółka, a obecnie kolejna osoba na krwawej liście [druidki](Enid).
    - [Druid](Finarrin) obawia się, że Ilana, mając tak wiele cech wspólnych z Enid, może skończyć podobnie jeśli zatraci się w poszukiwaniu swojej przeszłości.
    - Wróciwszy ze spaceru, [druidka](Ilana) decyduje się pójść do Igny, opowiedzieć naszą narratywę, zanim sprawa zostanie zgłoszona żołdakom i przedstawiona na naszą niekorzyść przez [Guusa](Morgan).
    - [Dziewczyna](Ilana) zaczyna rozmowę od pytania o gnębiącego nas Lloyda, łechcąc tym nieco ego Igny jako specjalistki. Nie dowiaduje się jednak niczego czego nie dowiedziała się do tej pory od [wiedźmina](Gaetan). Następnie opisuje zajście pod karczmą. 
    - Sprawa wygląda raczej źle (fakt, że rajfurka to Wiewiórka bynajmniej nie pomaga naszej sprawie), jednak, z sobie znanych przyczyn, wydajemy się być Myrtonowi bardziej przydatni niż problematyczni, w związku z czym Igna żąda od nas przysługi, i upewni się, że to kim my jesteśmy nie przewinie się w raportach na temat incydentu.
3. Nic tu po nas
    - Ilana wraca, opowiadając co wskórała. Pisze list do Skovika i daje go Finarrinowi razem z innymi klamorami dla chłopaków. [Druid](Finarrin) otwiera przejście w drzewie i zabiera Enid do Wioski.
    - Odpoczywamy, kłócąc się o neutralność i jej koszt oraz o plan wyprawy na Skellige. Wygląda na to, że nie zostaje nam nic innego jak opowiedzieć się po stronie Redańczyków, na co Ilana zgadza się bardzo niechętnie. 
    - Co do [wysp](Skellige), nie dochodzimy do żadnego porozumienia - Ilana koniecznie chce je odwiedzić, ale za nic nie popłynie tam bez Skovika, nie bacząc na potencjalne konsekwencje. Później, bardziej spokojnie, Kajetan opowiada jak to nie da się zawsze wygrać i nie każdą sytuację można naprawić...
    - Rano, przed naszym bąbelkiem znajdujemy wbitą w ziemię strzałę driady. Nie mogąc jednak żadnej dziwożony zauważyć, wyruszamy w dalszą drogę, do Mariboru.