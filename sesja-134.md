### Sesja 134
##### [Sesja 133](#sesja-133) [Sesja 135](#sesja-135)
1. Krótki postój na Thanedd
    - Kajetan znów ma problemy z teleportacją, wiry powietrza formują z drobin kurzu kształty przypominające wyciągane dłonie, które zdają się go zatrzymywać (czyżby to elfy z bagien usiłowały go zatrzymać?). Obywa się bez konsekwencji, jednak elf jest zaniepokojony trwającym mgnienie oka dłużej niż zwykle transportem.
    - Myra, pracująca w artefaktorium, odsyła nas ze skrzyneczką do biblioteki, do Mardina.
    - Mardin otwiera skrzynkę nie wykrywając nic niebezpiecznego, czyżby "Usta" wyciągnęły ją z jakiegoś pożaru?
    - Kajetan, zaciekawiony, ogląda skrzynkę przez jedno z zielonych szkiełek. Sama skrzynka jest z innej płaszczyzny, kamienna konstrukcja płynnie przeradza się w wyłożone metalem wnętrze, ekranujące zawartość przed zaklęciami detekcji.
    - Wewnątrz znajdują się okruchy marmurowej elfiej płaskorzeźby przedstawiającej elfa trzymającego w uniesionej ręce głowę konia czy jednorożca, oraz kryształów, które reagują z ze szkiełkiem Kajetana, przyklejając się doń niczym opiłki metalu do magnesu i powiększając je.
    - {Czarodziej}Kajetan zostawia swoje przemienione szkiełko do analizy.
    - Elfie duchy, orszak Krwawej Królowej, mógł chcieć powstrzymać teleportującego się Kajetana szukając pomocy lub próbując zatrzymać artefakt w miejscu jego spoczynku.
    - Sama Krwawa Królowa miała by być Gernichorą, reliktem pozostałym po Koniunkcji. Wieść gminna niesie, jakoby ogniem i mieczem zabiła ją armia Królowej Meve, stacjonująca na bagnach podczas ostatniej wojny z Nilfgaardem. Przyczyniło się jednakowoż do ukrócenia kultu Krwawej Matki.
    - Ilana, setnie znudzona fachowym bełkotem magów, krąży po bibliotece szukając sobie zajęcia. Znajduje jakieś tomiszcze traktujące o dyplomacji i - z braku alternatyw oraz mając na uwadze nasze dalsze plany, to jest rozmowę z karczmarzem z W Pół Drogi - poświęca się lekturze.
    - Spodziewając się, że szybko wyruszymy w dalszą drogę, znajduje nas Triss. Wręcza {elfowi}Kajetan nagrodę za pomoc z punktem mocy - kostur, w którym może osadzić ognisko mocy swojego wyboru. Co prawda oficjalne podziękowania padną dopiero, gdy Keira przejdzie "leczenie", ale wiedząc jak wiele podróżujemy... Kajetan jest zauważalnie zakłopotany, jako że i pomysł, i jego powodzenie są dziełem Ilany.
    - Kajetan zagaja Triss o możliwość zlokalizowania Isilme. Dostaje namiary na Tizjanę, która była tu niedawno przejazdem, ale szybko wyruszyła do Wyzimy.
    - {Czarodziejka}Triss wspomina, że Kapituła planuje huczną imprezę, jeśli uda się uleczyć Keirę. Tym razem jednak w zamkniętym, ścisłym gronie i w zdecydowanie mniej wybuchowej formie.
    - Ilana korzysta z okazji i pyta o progres w kwestii przytarganej na Thanedd kobiety-posąg. Do jej odczarowania potrzebny jest niestety rzadki specyfik - żółć bazyliszka. Ponoć sprawą zainteresował się Zangenis, jednak ledwo odzyskał siły, wdział kapelusz i pognał w świat bez spowiadania się ze swoich planów.
    - Nie mogąc zostawić Tizjanie "wiadomości głosowej", Kajetan prosi Mardina, by dał mu znać, gdy czarodziejka zawita znów do Gors Velen.
2. Akcja pertraktacja
    - Teleportujemy się do Mariboru. A raczej próbujemy. {Czarodziej}Kajetan, w frustrującym wypadku, teleportuję nas pod kratę do ścieku w Ellander. Próbuje więc kolejny raz, opodal karczmy Morgana, na polanę, gdzie niegdyś z wielką satysfakcją przegoniliśmy niedoszłych rabusiów.
    - Trakt został poszerzony od kiedy ostatnio tu byliśmy, i wygląda na wcale ruchliwy.
    - Do karczmy i towarzyszącego jej placu budowy docieramy około południa. Obok postawiono drugi budynek, a trzeci jest w drodze. Leśną przecinkę, w której stoi zajazd, otacza ostrokół. Panuje tu gwar i duży ruch, wozy z pracującymi w okolicy chłopami jeżdżą wte i wewte. Przy piwie słychać toasty, między innymi za którąś baronową, _"tę starą prukwę"_.
    - Decydujemy się przyjść kolejnego rana, spodziewamy się, że przed południem będzie mniejszy ruch, dając nam nadzieję na spokojną rozmowę z gospodarzem.
    - Kajetan stawia swój domek kawałek dalej w górę traktu, nad rzeką. Wygląda jak omszała, porzucona, zrujnowana chatka. Z naszego pagórka rozpościera się widok na Maribor, zamieniony obecnie w pola uprawne.
    - Tymczasem Ilana robi się na prostą, wiejską dziewuchę i idzie na przeszpiegi.
    - Wraz z przyrostem gości, przybyło i obsługi. Na zewnątrz i w środku porządku pilnują uzbrojeni w pałki ochroniarze o twarzach mięśniaków nieskalanych głębszą myślą.
    - Sam {właściciel}Morgan nie stoi już za barem, a dogląda interesu przez okienko z kanciapy na piętrze.
    - Nadstawiając ucha {druidka}Ilana dowiaduje się, że część ziemi po Nowym Mariborze przypadło w dzierżawę baronowej Zavady. Prosty lud ściąga tu za pracą i obietnicą spłachetka ziemi na własność.
    - W karczmie piją studenci, których wóz z resztą minął nas na trakcie. Jest wśród nich także Henryk, którego spotkaliśmy w Oxenfurcie. Młodzieńcy uciekają przez okno, gdy do karczmy wpada ich przełożony z wykopalisk. Szybko łapią ich ochroniarze, a rachunek, chcąc - nie chcąc pokryć musi poirytowany bakalarz.
    - Na ścianie obok kontuaru widać "galerię sław" - kilka obrazków osób, które stały się persona non grata tego przybytku. Poza przekreślonymi podobiznami parobków, którzy zaatakowali karczmarza podczas rozprawy z elfką-burdelmamą (w której nota bene braliśmy udział), ściany zdobią nieudolne podobizny Kajetana, Enid oraz biustu przyozdobionego rozmazaną głową niedźwiedzia. Jest jeszcze jeden, dużo lepszy i wierniej oddany - przedstawia Yaevinna, pod którym obiecano nagrodę: 2000 sztuk złota.
    - Oprócz portretów, ktoś zawiesił na ścianie przestrogę o Wiewiórkach grasujących w okolicy z "potworem na smyczy" (czyżby znajoma Ilanie grupka z sowiołakiem?).
    - Do karczmy w eskorcie zbrojnych zajeżdża Dusek, handlarz od magicznych dewocjonaliów, z Wyzimy.
    - Kajetanowi, przepisującemu zaklęcie, przerywa dwójka chłopów dobijających się do, jak im się zdaje, zaklinowanych drzwi. {Elf}Kajetan, by ich przepędzić a i się pośmiać, na minutkę odbiera jednemu słuch, a drugiemu wzrok, zachęcając wścibskich ludzi do niezdarnej ucieczki. Niemniej, z transkrypcji starych zwojów nic nie wychodzi.
    - Ilana wraca na noc. W drodze mija dwóch skonsternowanych chłopów - jednego z rozwalonym czołem i drugiego zachrypniętego. Bredzą coś o jakiejś chatce wiedźmy.
    - Kolejnego ranka wybieramy się do karczmy. Mijamy grupę około tuzina chłopów z widłami i pochodniami, pomstujących na wiedźmę z chatki.
    - Gdy tylko wchodzimy, ochroniarze wołają karczmarza, że elf jakiś się przyplątał. Morgan, wychylając się przez balustradę, ma minę kogoś, komu ulżyło i stwierdza "to nie ten".
    - Wywołany, Kajetan nie widzi innego wyjścia jak oznajmić, że przyszliśmy porozmawiać i przeprosić, mimo że chciał tą przyjemność zostawić Ilanie.
    - {Krasnolud}Morgan nie rozpoznaje nas dopóki nie siada z nami przy stole. Nie ma złudzeń, że nasze szczere przeprosiny sprowokowane zostały przez grożącego Ilanie wiedźmina, który to przypałętał się do karczmy razu pewnego i, widząc plakat na ścianie, zagaił o niedźwiedziołaka.
    - Gus oferuje nam zdaje się uczciwą zamianę. Puści urazę w niepamięć jeśli pozbędziemy się problemu, jakim jest grożący mu po scysji z "Madame" Karoll Yaevinn, lub dostarczymy dla niego list do Mahakamu.
    - Komando Yaevinna atakuje dostawy i kurierów jeżdżących do i z karczmy, grozi też strzałą w plecy jeśli Morgan spróbuje choć wystawić nos ze swojego przybytku.
    - Ilana obiecuje zająć się Yaevinnem, tak aby znalazł sobie ciekawsze zajęcie niż nękanie bogom ducha winnego krasnoluda.
3. Inferno i (nie)boska interwencja
    - Wychodzimy na zewnątrz i przysiadamy na jednej z ław. Chcąc załatwić sprawę jak najszybciej, Kajetan tworzy swoją wodną aparycję na jakimś drzewie, w towarzystwie {terrorysty}Yaevinn będącego akuratnie w trakcie napadu na wóz Morgana jadący do Mayeny.
    - Z wozu, ku zaskoczeniu Wiewiórek, wysypują się zbrojni, w tym jedna niskorosła postać z kuszą, z której wypala do bandytów eksplodującym ogniowym bełtem. Yaevinn widząc to testuje Kajetana i celuje w pokurcza. Nie doczekawszy się żadnej reakcji, chcący lub nie, chybia, strącając tylko hełm, odsłaniając twarz Lukrecji. Ta odpowiada pięknym za nadobne, posyłając w drzewo, na którym znajduje się Yaevinn kolejny wybuchowy bełt. Pocisk podpala sowiołaka i sporą część okolicy.
    - Drzewo przewraca się, zrzucając {Wiewiórkę}Yaevinn i niszcząc duplikat Kajetana. {Czarodziej}Kajetan w kilku słowach między wymianą pocisków zdąża umówić się z {przywódcą Komanda}Yaevinn na spotkanie w Cleves, oraz zażądać aby gnom przeżył, szantażując skradzionym niegdyś jedzeniem.
    - Kajetan streszcza sytuację Ilanie. Gdy pada imię Lukrecji, {druidka} bez namysłu rzuca złotem w Morgana, każąc wydać nam najszybsze konie, i pędzi, ciągnąc za sobą Kajetana, na miejsce starcia. Pozostaje głucha na argumenty, że nim tam dotrzemy, będzie co najmniej dwie godziny po zajściu.
    - Nie docieramy na miejsce potyczki. Zatrzymujemy się spory kawałek przed, jako że obszar zaczyna pochłaniać powiększający się pożar.
    - Kajetan niemal przemocą powstrzymuje {dziewczynę}Ilana przed rzuceniem się w płomienie, po czym zawracamy, ostrzec i przygotować karczmę na pożogę.
    - {Elf}Kajetan sprawnie pomaga napełnić wodą dostępne beczki, posiłkuje się przy tym magią i patronami zajazdu.
    - Ilana wpada na pomysł, by sprawdzić, czy ten las posiada swojego opiekuna, którego - podobnie jak w Trupiej Kniei - może uda się wykorzystać do ugaszenia pożaru. Niestety, jest bezpański, ponadto wyczuwa nad nim jakąś mroczną, tłamszącą obecność mającą swe źródło gdzieś we wzgórzach na północnym wschodzie (Sowie Wzgórza?)
    - {Dziewczyna}Ilana chce pomóc, ale nie bardzo wie co może zrobić ponad to i czuje się wyjątkowo bezradna. Żałuje, że nie ma z nami Finarrina, czym podsuwa Kajetanowi pomysł, by skontaktować się z hierofantą.
    - W ostatniej chwili decydujemy się poprosić o radę Finarrina. Kajetan zastaje mentora {młodej druidki}Ilana kopcącego fajkę pod drzewem, leniwie przyglądającego się bawiącemu się z dziećmi rudemu waligórze. Brutalnie wyrwany z sielanki, stwierdza, że pożar to potęga i żywioł, którego nie może opanować, a który niesie za sobą bądź co bądź nowe życie.
    - Nim jednak {druid}Finarrin zdoła zasugerować ucieczkę, wyrwidąb, w którym {elf}Kajetan odgaduje ucznia Myszowora, oferuje swoją pomoc. Kajetan chętnie ją przyjmuje, mówi Finarrinowi gdzie utknęliśmy - tam, gdzie Enid zrobiła burdę - i znika w kałuży wody, by próbować ratować karczmę nim przybędzie odsiecz.
    - Gdy sytuacja zdaje się stracona, a pierwsze skry zaczynają opadać na strzechy budynków Morgana, jedno z pobliskich drzew otwiera się, by pozwolić przejść dwóm postaciom.
    - Rudobrody natychmiast rzuca się w ogień, za nim, na prośbę Finarrina, jak jej się zdaje na ratunek, rzuca się Ilana. Doświadczając niebagatelnych oparzeń, jest świadkiem niesamowitego widowiska, jakim jest biegający po lesie ognisty lis, przyzwany przez nielubiącego wody druida, który wchłania w siebie inferno, ocalając tym samym karczmę oraz rozciągającą się dalej gęstwę lasu.
    - Po tym bohaterskim akcie, klęczący, pogrążony w mantrze(?) Kristoff osuwa się nieprzytomny, ale nietknięty przez żywioł. Przypieczona i osmalona Ilana ostatkiem sił wlecze nieprzytomnego młodzieńca do karczmy.

##### [Sesja 133](#sesja-133) [Sesja 135](#sesja-135)