### Sesja 142
##### [Sesja 141](#sesja-141) [Sesja 143](#sesja-143)
1. Panie czarowne
    - Po zebraniu rady odwiedzamy Keirę, u której siedzą już Triss, Margarita i Lambert. Kajetan dziękuje czarodziejce za pomoc finansową, bez której utknąłby w mieście na dłużej. Uzdrowicielka wspomina, że próbowała skontaktować się z Zangenisem, bezskutecznie.
    - Pozostałe czarodziejki zdaje się nie planują przywracać sobie mocy tym samym sposobem, co Keira, choć Triss zbywa pytanie wymownym milczeniem.
    - Wygląda na to, że po tym wybryku wiedźmini będą mieli ręce pełne roboty - chwilowo zdestabilizowany punkt Mocy mógł przepuścić sporo różnorakiego tałatajstwa.
    - Keira i Lambert planują zrobić sobie krótkie wczasy. Co więcej, gdy już wydobrzeje, czarodziejka chce wziąć pod swoje skrzydła Darię i szkolić ją w magii leczenia, do której dziewczynka - zapewne częściowo przez nauki w świątyni Ellander - ma naturalny talent.
    - Triss dyskretnie prosi telepatycznie {elfa}Kajetan o prywatne spotkanie nazajutrz, demonstrując przynajmniej częściowy powrót swoich umiejętności. Na wspomnienie o Zangenisie przypomina sobie, że mag zalega z raportem ze swoich ostatnich poczynań.
2. Pod Ryżym Jaszczurem
    - Żegnamy się z towarzystwem i wyruszamy na miasto, by sprawdzić nową krasnoludzką karczmę, w której miał na nas czekać Kristoff. Ludzie, a raczej nieludzie tłoczą się u wejścia, ale udaje nam się przepchać przez ciżbę. W rzeczy samej, nad barem wisi wypchany łeb ubitego przez nas raraszka.
    - Kristoff, już dobrze na rauszu, siedzi otoczony przez gnomy, niziołki i krasnoludy, zasłuchane w opowieść o polowaniu. U jego boku zza stołu wystaje czupryna Alfonsa, który przyjechał tu z ciotką. Na nasz widok cała kompania wznosi głośny toast.
    - Jako bohaterowie wieczoru, pijemy, jemy i nocujemy na koszt przybytku. Poznajemy też gospodarzy, którymi okazuje się być para niziołków: Bosko Hoffmeier i Cori Breisback. To krewniacy Alfonsa.
    - Przedni alkohol z jabłek wprost z Cidaris leje się gęsto, a jedzenie jest wprost wyśmienite. Wyraźnie podniesiony na duchu i lekko podchmielony Kajetan, ku wielkiej uciesze klienteli, spędza wieczór czarując iluzje przedstawiające walkę oraz zamieniając przyniesione kawałki bruku w rozmaite figurki - głównie raraszki.
    - Ubawieni i lekko zmęczeni, udajemy się na nocleg. Kristoff, nienawykły do picia z krasnoludami, zostaje odstawiony do łóżka.
3. Zbrodnia i kara
    - Po późnym śniadaniu wyruszamy na Thanedd. Zostawiamy śpiącego Kristoffa w błogiej nieświadomości kaca-mordercy, który wkrótce go dopadnie, a u karczmarza - liścik i wiadomość do Wyspiarza, gdzie ma nas szukać.
    - Rozmawiamy z Brasem i Myrą. Ten pierwszy proponuje pojedynek w południe i przyjmuje darowane pióro raraszka. Chętnie weźmie nas ze sobą do Burdoff, gdzie został skierowany w sprawie ex-Łowcy z dwimerytowym sztyletem. Ta druga zadowoli się wystawieniem rachunku za naprawy krawieckie i nowe fatałaszki.
    - Nie będąc pewien, o co idzie po lakonicznym zaproszeniu Triss, Kajetan prosi Ilanę, by zajęła się sobą, gdy będzie rozmawiać:
        - w pokoju {czarodziejki}Triss panuje nieład - w oczy rzucają się księgi, komponenty i bandaże
        - wiedźmie powoli wraca umiejętność kontroli Mocy, zdaje się jednak zbyt powoli; eksperymentuje, na co może już sobie pozwolić, przypłacając to co najmniej mnogimi krwotokami z nosa
        - prosi o pomoc w zlokalizowaniu Eskela, którego wysłała jakiś czas temu na Pogórze Tukajskie w poszukiwaniu punktu mocy ognia
        - wiedźmin nie daje znaku życia od kilku dni, Triss nie może się z nim skontaktować, nawet z pomocą kolegów po fachu
        - mężczyzna sprawdzał plotki o smoku, kilka dni temu był w Burdoff, gdzie trafił na obiecujący trop, po czym przepadł
        - nasz raraszek ponoć zaatakował jakiś konwój z Gors Velen, i przy okazji uwolnił potwora, którego przewożono; połowa ludzi została spalona a połowa - rozpuszczona
        - wiedźmin podejrzewał przewodnika o wciągnięcie karawany w zasadzkę w miejscu, gdzie Adalette wypływa z Brokilonu
        - od Dijsktry czarodziejka dowiedziała się, że eksplozja Kaspara przypominała sytuację zaszłą przy pojmaniu Filippy, jednak napastników musiało być o wielu więcej
        - tropem, który nam podrzucono jest podupadająca rodzina szlachecka z Denesle, która dziwnym trafem zdaje się otrzymała ostatnio zastrzyk gotówki i szuka najemników
        - Carduin konkurował z niejakim Vilgeforzem i Francescą, którzy okazali się być zamieszani w spisek, o którym miał wiedzieć Filavandrel - stąd niekryta antypatia do elfiego czarownika
    - Gdy wybija południe, stawiamy się w umówionym z Brasem miejscu, na jednym z dziedzińców parkowych Aretuzy. Ku uciesze adeptów i rozbawieniu kadry, rozpoczyna się sparing. Kajetanowi udaje się obronić honor kilkoma celnymi, jeśli nie mocnymi ciosami, jednak od samego początku nie ulega wątpliwości, że Bras jest znacząco lepszym szermierzem. Ilana, widząc ogólne rozweselenie kibicujących, zbiera zakłady - bardziej dla hecy, aniżeli dla zysku. Sama obstawia zwycięstwo {maga-wojaka}Bras.
    - Kristoff czeka na nas przed mostem. Drzemie wsparty na swym kiju pod jedną ze stróżujących zbroi. Biedak tak się zmęczył dyskutowaniem ze strażnikiem Thanedd, że nawet nie zauważył, jak przechodnie - biorąc go za żebraka - zaczęli rzucać mu pod nogi jakieś drobne. Budzimy go, doprowadzamy do ładu i ruszamy na miasto.
    - Przed wyruszeniem z miasta zamiarujemy udać się raz jeszcze do gnoma Heidmanna, u któregoś niegdyś Ilana chciała podjąć zlecenie eskortowania karawany. {Druidka}Ilana tłumaczy, że tamtego razu przedstawił się mianem Rondergold. {Elf}Kajetan niechętnie przygotowuje się do nasłuchiwania myśli delikwenta - domyślamy się że zapytany wprost nie będzie skłonny dzielić się informacjami.
    - Wykorzystując przewagę, wymuszamy ekspresowe widzenie używając jego ksywki, a w trakcie rozmowy {czarodziej}Kajetan przedstawia nas jako członków gangu Salamander. Obrzydliwe mu zaklęcie okazuje się być niezwykle pomocne w zręcznym poprowadzeniu rozmowy:
        - potwór, który uciekł z karawany to Krabopająk Królewski, pochwycony w Kaedwen
        - bestię u gnoma zamówił Wielebny - postać, którą Kajetan już widział w Ravelinie - do walk na jakiejś arenie
        - jeśli ją odzyskać, pewnie będzie skłonny za nią zapłacić
        - małomówna, burkliwa przewodniczka, która zdobyła oryginalne zlecenie wygryzając Ilanę, potrzebowała pieniędzy; przed podjęciem pracy kłusowała nieco i bez zezwolenia sprzedawała w mieście skóry, lubiła też rzeźbić w drewnie
    - Żegnamy się oschle z gnomem i ruszamy na spotkanie z Brasem kawałek za miastem. Po drodze wtajemniczamy Kristoffa w nasze plany w Burdoff. Wspominamy też o misji ratunkowej dla wiedźmina.
    - Wraz z Brasem przenosimy się do Wyzimy, gdzie z miejsca łapiemy barkę do Burdoff i późnym popołudniem docieramy do naszego celu. Kajetan dość zachowawczo i powściągliwie jak na siebie dzieli się z czarodziejem naszą wiedzą o ex-Łowcy. Mag ma zamiar "przesłuchać" zwłoki żebraka, podsuwając pomysł, że ten w rzeczywistości mógł być szpiegiem Zygfryda.
    - Kajetan poprzez wodnego sobowtóra kontaktuje się z Ivarem. Zastaje go w saunie wraz z Finarrinem. Są z Chidą w Niedźwiedzicach - Zerrikanka dała się przekonać, by wrócić do wioski i poprosić o pomoc z jaskinią {nadwornego maga Verden}Lars.
    - Umawiamy się z towarzyszami nazajutrz wieczorem w okolicy gór. Tymczasem {elf}Kajetan "rozbija" swoje lokum w ulubionym zaułku i zaprasza do środka także Brasa. Mag jest pod niemałym wrażeniem sztuczki.
    - Patrząc na umęczone, skacowane oblicze Kristoffa, Kajetan, w myśl zasady "czym się strułeś, tym się lecz", częstuje go wódką zmienioną w czysty spirytus, ku uciesze ognistego chowańca wyspiarza, zaciekawieniu Brasa i mocnej dezaprobacie Ilany.
4. Wszystkie drogi prowadzą do Burdoff
    - Nad ranem rozstajemy się z {magiem-wojakiem}Brasem i rozpytujemy w mieście o Eskela. 
    - Trafiamy do zajazdu przed mieściną, "Króla Pontaru", którego łasy na złoto karczmarz mówi, że o smoka pytało wielu, ale tylko dwie osoby rozpytywały o kowala i Zerrikankę - typ o zakazanej mordzie awanturnika z paskudną szramą na obliczu i dziwny, nieprzyjemny jegomość, którego facjaty nie spamiętał. 
    - Ten pierwszy, jak się domyślamy nasz wiedźmin, zjawił się po tym drugim i wynajął kwaterę na cały tydzień z góry. Karczmarz nie widział go jednak od jakichś 5 dni i straszy, że jeśli wiedźmin nie zjawi się w ciągu najbliższych 2 dni po swoje rzeczy, wywali je do rynsztoka.
    - W jego pokoju (do którego Ilana musi się wślizgnąć, karczmarz nie chciał nas wpuścić) panuje nieład. Podróżny zestaw alchemiczny wygląda jakby został porzucony w trakcie pracy, ogień wygasł, a cokolwiek się warzyło, aromatem sygnalizuje końcowe stadium rozkładu. Zdaje się, że wiedźmin opuścił pokój w dużym pośpiechu.
    - W tym czasie Kajetan rozmawia z Ivarem i Chidą. Zerrikanka skierowała i Eskela, i tego drugiego typa o dziwnej, bladej jak śmierć twarzy bez szczegółów do jaskini, w której zginęła Ebba. Ivar także nie ma pojęcia jak jegomość wyglądał, bo rozmawiał z nim przy pracy w kuźni, zwrócony plecami.

##### [Sesja 141](#sesja-141) [Sesja 143](#sesja-143)
