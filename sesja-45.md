### Sesja 45
1. Chłodne pożegnanie z [Nowym Mariborem](#l_maribor)
    - Z samego rana robimy zakupy i sposobimy się do drogi. Na odchodnym [Kajetan](#g_kajetan) wypytuje o nazwisko [Kaspara](#p_kaspar). Dowiadujemy się jedynie, że przybył on tu razem z kolumną wojskową z [Wyzimy](#l_wyzima).
    - Ruszamy w drogę. Za miastem zauważamy w oddali kolumnę wojska, zmierzającą do miasta od północy, ale nie chcąc zwracać na siebie już bardziej uwagi przyspieszamy kroku i ewakuujemy się czym prędzej.
2. W pół drogi do [Mayeny](#l_mayena)
    - W połowie traktu Maribor-Mayena trafiamy do budującego się dopiero zajazdu - postoju dla kupców i innych podróżnych. Właścicielem przybytku jest krasnolud z [Novigradu](#l_novigrad), [Morgan Guus](#p_morgan).
    - W karczmie robota wre. Robotnicy pracują nad składaniem pułek i wykańczaniem wnętrza, jednak do końca robót jeszcze daleko.
    - Za kilka srebrniaków dostajemy miejsce na nocleg, kolację i ciepłe śniadanie. [Kajetan](#g_kajetan), częstując kransoluda jedną ze swoich zdobycznych flaszek, wypytuje o sytuację w [Novigradzie](#l_novigrad):
        - rządzi tam wielebny [Hemmelfart](#p_hemmelfart)
        - zwierzchnik duchowieństwa wziął się za magów i im podobnych
        - w mieście zakazana i tępiona z ramienia kościoła jest nie tylko magia, ale też alchemia, zielarstwo, a i cyrulików się przegania
        - będąc właściwie na granicy, z dala od [stolicy](#l_novigrad) i rozmawiając ze "swoim" - krasnoludem - żartujemy sobie z [pontyfikowanego](#p_hemmelfart)
<        - krasnolud przytacza zabawną rymowankę o wielebnym: _"o wielebnym Hemmelfartcie, któremu w głowie tylko kurwy i żarcie"_.
    - Układamy się na nocleg w jednej z dwóch powstających, wielkich izb póki-co-bezimiennej karczmy. Noc przebiega spokojnie i bez zakłóceń. W izbie oprócz nas nocują robotnicy. Sam właściciel zaś zajmuje drugą, równie przestronną izbę, zaadaptowawszy ją natenczas na swój tymczasowy pokój.
3. Przydrożne atrakcje
    - Po śniadaniu bez zbędnego mitrężenia ruszamy w dalszą drogę. Jak dowiedzieliśmy się od [Morgana](#p_morgan), do [Mayeny](#l_mayena) powinniśmy trafić przed zmrokiem jeśli tylko będziemy trzymać się traktu. Od [Mayeny](#l_mayena) do [Brugge](#l_brugge) czekają nas kolejne 4 dni drogi.
    - Na odchodnym [Kajetan](#g_kajetan) rzuca propozycję nazwy dla nowopowstającego przybytku: _"W pół drogi"_.
    - W okolicy południa na drogę przed nami zwala się drzewo. Wykorzystując element zaskoczenia zachodzi nas od tyłu banda rabusiów, która to "pomogła" się drzewu przewrócić.
    - [Ilana](#g_ilana) wdaje się w krótką wymianę zdań z przywódcą rabusiów dumnie opierającym się o zwalony konar. Pyta dla kogo ci zbierają "podatki" za przejście tym odcinkiem traktu - zostaje zbyta debilnym żartem.
    - [Kajetan](#g_kajetan), mając dość głupich odzywek szemranych typków w ułamku sekundy teleportuje się za plecy domorosłego herszta bandy, przystawiając mu sztylet do gardła. Zaskakuje tym wszystkich, z [Ilaną](#g_ilana) włącznie. Druidka jednak szybko podłapuje sytuację i próbuje zastraszyć resztę kmiotków.
    - Czterech z szóstki niedoszłych rabusi natychmiast rzuca broń i ucieka traktem w stronę zajazdu zostawiając za sobą kłeby pyłu i swojego herszta. Z pozostałej dwójki tylko jeden łotr dalej dzierży kuszę pomimo gróźb [Kajetana](#g_kajetan) obiecującego poderżnąć gardło ich szefa jeśli się nie oddalą i nie zostawią nas w spokoju.
    - Oprych nie wytrzymuje presji, oddaje niecelny strzał w stronę [Ilany](#g_ilana), po czym rzuca się w las, w ślad za swoim gnającym już towarzyszem. 
    - [Druidka](#g_ilana), zmieniona w olbrzymiego wilka, podejmuje pościg. Chce dać nauczkę łotrowi, nawet jeżeli strzał był chybiony. W trakcie pościgu jej zmysły wyłapują jeszcze jednego łowcę w okolicy. Bije od niego odór starej, zatęchłej krwi. [Ilana](#g_ilana) kończy swój pościg słysząc krzyki oprycha dopadniętego przez, zdaje się, [ghula](#b_ghul).
    - W tym czasie [Kajetan](#g_kajetan) zmusza herszta do oddania mu swoich butów i mieszka, po czym przepędza zbira klapiącego - ku ogromnej uciesze elfa - bosymi stopami o śnieg i błoto. 
    - [Mag](#g_kajetan) pali buty w zaaranżowanym naprędce ognisku, kiedy dołącza do niego [Ilana](#g_ilana). Druidka ostrzega, żepomimo dziennej pory w lesie panoszą się [ghule](#b_ghul) i że powinni czym prędzej ruszać dalej - tak, by w [Mayenie](#l_mayena) nie zastała ich noc.
4. Tajemniczy posłaniec
    - Na moście koło [Mayeny](#l_mayena) zaczepia nas kruk. Zwierzę krąży nad nami, po czym "atakuje" [Ilanę](#g_ilana). Druidka odwiązuje od jego nogi tubus ze zwojem. Pergamin jest pusty.
    - Kruk nalega żeby podpisać papier. Z rozmowy z nim [Ilana](#g_ilana) dowiaduje się, że jest on przyzwańcem [magistra Floriana](#p_florian_z_vicovaro), a także, że kiedyś był sową dopóki ta go nie zestrzeliła (za co nawiasem chowa do niej lekką urazę).
    - Zwój jest magiczny. [Kajetan](#g_kajetan) bardzo nieufnie odnosi się do podpisywania czegokolwiek _in blanco_, ale ostatecznie stawia swoje inicjały na papierze, rozpoczynając tym pisemną rozmowę z magiem z Brugge.
    - Od samego [Floriana](#p_florian_z_vicovaro) dowiadujemy się dlaczego od odstatniego wieczora każda próba kontaktu z nim kończyła się fiaskiem - mag zamknął się w pracowni obarowany magicznymi ekranami. Ten zwój ma umożliwić bezpieczną metodę wymiany wiadomości w czasie rzeczywistym, bez ryzyka, że ktoś je przechwyci.
    - [Mag](#p_florian_z_vicovaro) prosi nas o nietyppową rzecz - mamy dostarczyć mu możliwie duży fragment menhiru z [Mayeny](#l_mayena). Ma on stanowić istotny komponent w rozprawie z [Larsem](#p_lars).
    - Odsyłamy kruka i udajemy się na spoczynek nieopodal mostu, z dala od mayeńskiego pola bitwy.
    - Noc mija w miarę spokojnie. [Kajetan](#g_kajetan) zauważa kilku konnych ubranych na czarno. Konni rozglądają się zupełnie jakby czegoś lub kogoś szukali. Następnie idą w stronę [Mayeny](#l_mayena), zostawiając konie uwiązane przy moście.
    - Po kilku godzinach z pobojowiska słychać krzyki. Dwóch z czterech konnych wraca biegiem, obaj są mocno poranieni. Odcinają wolno dwa pozostałe konie, a sami odjeżdżają galopem.
5. Karkołomne zadanie
    - Nad ranem [Kajetan](#g_kajetan) relacjonuje [Ilanie](#g_ilana) nocne zajście. Druidka rusza odszukać wypłoszone luzaki w nadziei, że na ich grzbiecie szybciej dotrą do [Brugge](#l_brugge).
    - [Ilana](#g_ilana) odnalazłszy konie stwierdza, że tylko jeden z nich nadaje się do jazdy. Próby uleczenia drugiego z połamanymi nogami kończy coś, co wyciąga swe macki z rzeki i wciąga konia do wody.
    - Na końskim grzbiecie we dwójkę wieżdżamy do miasta. To, co rzuca się momentalnie w oczy to rozmaite, stosunkowo świeże ludzkie członki porozrzucane po okolicy. Widać, że po zniknięciu [dybuka](#b_dybuk) ludzie zaczęli częściej zaglądać do [Mayeny](#l_mayena), a [ghule](#b_ghul) wyraźnie mają z tego używanie.
    - Koń stąpa niespokojnie, boczy się i trzeba go popędzać żeby kroczył do celu. Będąc już w centrum wspólnymi siłami wybieramy menhir na tyle uszkodzony, by odłupanie z niego kawałka nie stanowiło zbyt dużego wyzwania.
    - Zamiast siegnąć po oczywiste, acz bardzo głośne rozwiązania jak zaklęcie [Kajetana](#g_kajetan), które potrafi roztrzaskać i skruszyć wszystko, co nieożywione, podchodzimy do problemu z głową i rozwagą. [Ilana](#g_ilana) używa swoich druidycznych zdolności, aby zachęcić rośliny do wyrastania ze szczelin kamienia. [Elf](#g_kajetan) zaś "podlewa" rośliny, tworząc wystarczające ciśnienie w szczelinach aby kawał menhiru zwyczajnie odpadł od reszty.
    - Nasze starania zostają nagrodzone, ale kiedy pakujemy kamień do torby i już mamy dosiąść konia, dookoła robi się jakby niespokojniej. Nasze poczynania musiały zaalarmować [ghule](#b_ghul), bo jedna z poczwar zaczyna nas gonić.
    - [Ilana](#g_ilana) zmienia się w dużego wilka, płosząc tym konia i zmuszając go do jeszcze szybszej ucieczki z [Kajetanem](#g_kajetan) na grzbiecie. Pędzimy na złamanie karku do mostu.
    - Koło mostu, na umocnionym nabrzeżu [Kajetan](#g_kajetan) tworzy bezpieczne schronienie na noc. Koń zostaje z nami pod "kloszem" i okazuje się to być doskonałym wyborem, ponieważ w czasie odpoczynku do naszego obozu podchodzą [ghule](#b_ghul). Koń płoszy się, ale [Ilana](#g_ilana) szybko go uspokaja. [Kajetan](#g_kajetan), nie bawiąc się w kurtuazje, bezceremonialnie szyje z kuszy do niepokojących nas poczwar.
    - Zdezorientowany [ghul](#b_ghul) nie będąc w stanie zlokalizować źródła ataku, ucieka w popłochu.
    - Reszta nocy przegiega już bez dalszych zakłóceń. Przed snem [Ilana](#g_ilana) wysyła posłańca z wiadomością do [Finarrina](#p_druid_finarrin).
    - elf porozumiewa się z [Vicovarro](#p_florian_z_vicovaro) - mag jest zadowolony z rozmiaru kamienia który udało się nam pozyskać. Zostawimy go na granicy (mag chciał aby dostarczyć go bezpośrednio, jednak nie jest to naszym zdaniem dobry pomysł, domyślamy się że od przekroczenia granicy będziemy mieli krótką "smycz").
