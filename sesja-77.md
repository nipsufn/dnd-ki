### Sesja 77
[Sesja 76](#sesja-76) [Sesja 78](#sesja-78)
1. Konsultacje
    - Rozmówiwszy się z Zangenisem, schodzimy do podnóży wzniesienia ze złamaną wieżą i dokańczamy nasz przerwany odpoczynek.
    - Kiedy Ilana siedzi nieobecna, Kajetan rozmawia z Iolą. Mimo wyraźnej niechęci do sposobu jakim komunikuje się {elf}Kajetan, kapłanka obiecuje sprawdzić księgi - będzie wiedziała czy {wyspiarza}Skovik da się uratować najprędzej nazajutrz.
    - W międzyczasie Keira odpisała. Absolutnie zabrania wchodzić w konflikt z Zangenisem, który na pewno będzie wiedział jeśli wtargniemy do ruin (to już wiemy). Mamy się z nią skontaktować, jednak {magowi}Kajetan nie udaje się otworzyć rozmowy. Zostawia więc kolejną wiadomość, pytając o uzdrowiciela zdolnego pomóc {osiłkowi}Skovik.
    - Ilana zwraca uwagę na tąpnięcia - zdaje się, że Stucco, zgodnie z obietnicą, zaczął odwalać stare wejście.
2. W ciemność
    - Nie chcąc zmarnować zaoferowanej nam pomocy, wchodzimy ponownie do lochów. Pomagając sobie podarowanym światłem, przechodzimy przez kolejne pomieszczenia, znajdując wystawę sekcji zwłok inteligentnych ras Północy, komnatę, w której część podłogi to iluzja, oraz pokój, którego ściana to pionowa tafla wody, jakby jezioro czy wanna. 
    - Wszystkie pomieszczenia są wyposażone w jeden wspólny element - rogaty kandelabr (zupełnie jak ten w Craag An) z dwoma kulami: jasną i ciemną niczym pustka. Kajetanowi udaje się rozszyfrować runy na świeczniku i "zgasić" ciemność.
    - Nie mamy wątpliwości, że budowniczymi kompleksu byli Aen Drisichean - architektura, zdobienia i kryształowe soczewki nie pozostawiają miejsca na domysły. Co ciekawe, tunele łączące pomieszczenia wydają się być wykute dużo prymitywniejszymi metodami, dużo później. Zgadujemy, że Risberg może być twierdzą Zielonych Rycerzy, która miała znajdować się na kraju Brokilonu, na północ od Crag An.
    - Docieramy do dużego pomieszczenia, z posadzką zarośniętą fioletową trawą. Na środku znajduje się trzypoziomowa fontanna zwieńczona przepiękną rzeźbą elfki z dłońmi przyciśniętymi do piersi. Wzrok dziwnie umyka, nie chcąc zatrzymać się na jej pochylonej i zakrytej nieco włosami twarzy - czyżby klątwa, która wymazała imię królowej Crag An, żony Galawaina, wpływała i na podobizny jej oblicza? Czy to może być ona?
    - W pomieszczeniu znajdują się jedynie dwa posągi w dobrym stanie - Skovika i jakiejś klęczącej kobiety, która - sądząc po obliczu - odeszła pogodzona ze swoim losem, oraz multum odłamków posągów, które skruszył, jak myślimy, czas.
    - Po za tym przez szkiełka widzimy w trawie poświatę przypominającą tę z Craag An, ze złamanego miecza w gablocie.
    - Gdy zbliżamy się do naszego skamieniałego {towarzysza}Skovik, ze szczytu ułamanej kolumny, podtrzymującej niegdyś sklepienie, wygląda Wężowa Pani. Przygotowuje się do walki, inkantując coś w języku, którego nie znamy
    - Woda z fontanny unosi się i układa w kształt smoka. Ilana zmienia się w ogromnego węża aby sobą osłonić zarówno Kajetana, jak i rzeźbę-Skovika. 
    - Żmija zdaje się domyślać po co tu przyszliśmy. Oddaje dwa celne strzały, które delikatnie uszczerbiają statuę {wyspiarza}Skovik. Ilana jest wściekła, ale nie może sobie pozwolić na atak, który mógłby odsłonić {elfa}Kajetan.
    - Z niemałym trudem, osłaniany przez Ilanę, Kajetan odprawia na chwilę strażniczkę, na której ciele zauważamy wytatuowany numer 1, i nie zważając na pałętającego się magicznego smoka, zaczyna konstruować tak często używane schronienie.
    - Ilana zauważa, że smok nie jest fizyczny - nie da się zadać mu ran, bo wszystkiee ataki przechodzą jak przez powietrze. {Druidka}Ilana przemienia się więc w niedźwiedzia, a do pomocy przyzywa identycznego węża, jakim była przed chwilą. Jej celem staje się rzeźba na fontannie.
    - {Niedźwiedź}Ilana i wąż wspólnie niszczą rzeźbę, z której rąk wyślizguje się kamień w kształcie serca o niebieskiej poświacie. W efekcie smok dosłownie porzuca Kajetana i skupia całą swą furię na Ilanie i jej gadzie. {Druidka}Ilana celowo prowokuje smoka aby dać Kajetanowi więcej czasu na dokończenie zaklęcia. Sama wreszcie zamienia się w węża aby zmiażdżyć kamień, na którym smokowi tak zdaje się zależeć.
    - W ostatniej chwili, w postaci węża, ciągnąc za sobą odłupane popiersie elfki, Ilana wpełza do powstającego właśnie bąbelka.
    - W tej samej chwili na filarze na powrót materializujee się strażniczka. Zawodzi przeraźliwie, z wyrazem przerażenia na zdeformowanej, wężowej twarzy, widząc jakich zniszczeń dokonaliśmy. Rzuca się na nas bezsilnie z pazurami, ale Ilana ciska jej pęknięty kamień. 
    - Wężowa pani wydaje się boleć nad stratą, gdy {elf}Kajetan konstruuje krąg teleportacyjny.
    - Po chwili do pokoju, z wrót innych niż te, którymi przybyliśmy, nadcigają pozostali strażnicy - teraz dostrzegamy, że też są ponumerowani (wilk - 2, niedźwiedź - 3). Oceniają sytuację i wyglądają na zdenerwowanych. Chwilę póżniej do pomieszczenia wkracza humanoidalna postać o żółto-fioletowej cerze. Z jej piersi wyglądają narośla przypominające twarze w spazmatycznym tiku, a między nimi maluje się tatuaż - zero. Przypomina to nieco konar Formoriana...
    - Stwór, o którego istnieniu nie wiedzieliśmy, łapie żmiję w swe nienaturalnie długie palce i jednym ruchem przetrąca jej kark, po czym bezceremonialnie odgryza głowę, która po chwili materializuje się na jego ciele. 
    - Kreatura przygląda się naszemu schronieniu. Bada je, sprawiając, że miejscami staje się przezroczyste. Nie potrzebując ponagleń, przelatujemy przez portal otworzony przez Kajenata, gdy potwór obraca nasze schronienie w kurz.
    - Podróż przez naprędce skrobany krąg jest bardzo nieprzyjemna. Docieramy do Mariboru mocno poturbowani, jakby nie było nam dość ran po walce. Ilana znów zmienia się w niedźwiedzia aby sobą ochronić {rzeźbę}Skovik przed uszkodzeniem.
3. I co teraz?
    - {Mag}Kajetan zauważa, że na kamieniu komunikacyjnym pojawia się masa wiadomości od Keiry, zupełnie jakby nie mogły do nas dotrzeć, gdy przebywaliśmy pod górą Cremora. Nie mogąc za nimi nadążyć, dzwoni, rozpoczynając przydługą rozmowę:
        - Kapituła powinna się bardziej zainteresować stanem porzuconych ośrodków, przeklętych miejsc i im podobnych - jeśli nam udało się wejść bez większego problemu, a strażnicy wędrowali po okolicy samopas, ile czasu minie zanim "cywile" zaczną ginąć i ktoś w końcu zacznie się rozglądać?
        - Keira będzie nam w stanie pomóc uratować Skovika jeśli pomożemy Kapitule posprzątać bałagan w Carreras, pozostały po tym, jak spuściliśmy punkt mocy z kotwicy ({czarodziejka}Keira zdaje się nie wiedzieć, że to nasza robota) - coś przedostało się tam, zanim Zangenis zdołał na nowo umocnić miejsce mocy pod kurhanem; mamy też sprawdzić co niedobrego dzieje się w stronę Sowich Wzgórz od miasteczka - wykryto tam działanie nekromanty, a ziemia jest czarna i jałowa
        - niestety metoda {czarodziejki}Keira nie jest pozbawiona wad - Skovik może odzyskać sprawność albo wrócić jako worek mięsa, zaklęcie zwykle się udaje, ale wiele zależy od krzepy odczarowywanego
        - cytadelę Risberg próbowali wyczyścić najęci przez magów wiedźmini szkoły kota, bez powodzenia; wielu z nich poległo
        - Keira jeży się na pomysł mieszania w sprawę Gaetana; nie mamy pewności, ale chyba boi się, że wiedźmin szkoły kota mógłby chcieć narobić im smrodu ku pamięci poległych kamratów
        - gdy Kajetan wspomina o budowniczych {twierdzy}Risberg, zdaje się, że {czarodziejka}Keira dopiero orientuje się, iż opowieści o Crag An nie były czczymi przechwałkami
    - {Mag}Kajetan wysyła jeszcze jedną wiadomość, tym razem do Ioli, dowiedzieć się co znalazła w archiwach. Kapłanka natknęła się na dziwny rytuał spisany przez jej poprzedniczkę, Nenneke. Wymaga on jednak aktywnego magicznie kryształu lub kamienia.
    - W międzyczasie, znużona zdaje się bezcelową paplaniną magów, Ilana wybiera się do miasta. U wyjścia z kanałów spotyka mężczyznę łowiącego ryby, więc próbuje zepsuć mu dzień przyzywając szczupaka, który porwałby wędkę.
    - Mężczyzna jest jakiś dziwny - łapie rybę, ale zaraz ją wypuszcza i łowi dalej. Ilana zmienia się więc w pająka i obserwuje typa z daleka.
    - W tym czasie Kajetan kończy swoje rozmowy i wychodzi zaczerpnąć świeżego powietrza. Rozpoznaje w rybaku Pana Lusterko z Brugge i niemal natychmiast na niego naskakuje prawie krzycząc, aby ten się od nas odwalił.
    - Wywiązuje się rozmowa:
        - Lusterko czeka tu na konkretną rybę z palcem z pierścieniem
        - twierdzi, że to my wpadamy na niego, nie na odwrót
        - Kajetan wypala z pytaiem czy potrafi uzdrowić kogoś przemienionego w kamień; w odpowiedzi słyszymy "potrafię uzdrowić waszego towarzysza" ({mag}Kajetan chyba nie wspomniał o towarzyszu) i zostajemy zaproszeni na spotkanie o północy na rozstaju dróg niedaleko starego dębu Bleoberisa
    - Ilana, wciąż nieprzekonana do pomysłu spotkania, wyrusza na rekonesans do miasta gotującego się do wiosennego festynu. Spotyka Remiego, zdziwionego, że widzi ją w Mariborze tak szybko. Plotkują chwilę przy piwie.
    - {Druidka}Ilana informuje półelfa, że za bestią nie ma co ganiać i o temacie lepiej zapomnieć. Pieniędzy jednak z tego nie będzie i to należy przekazać Lyssie. Opowiada też bez zbędnych szczegółów co spotkało ich pod górą.
    - Remi obiecuje rozpytać w okolicy o pracę w roli eskorty dla Ilany i Kajetana. Sam oferuje kolejną wyprawę do Gors Velen, jako że sam za kilka dni będzie zmierzał znów w tę stronę.
4. Dziwne spotkanie o północy
    - Ilana wraca do nory. Za namową Kajetana twierdzącego, że warto sprawdzić każdą opcję, wyruszamy na spotkanie.
    - Rozmowa brzmi prawie jak z bajki o diable. Na Bleoberisie wiszą zwłoki, nie całkiem martwe i łypiące w naszą stronę. Zwłoki trzymają w martwych dłoniach dwa równie nieżywe kruki.
    - Dziwna postać uzdrowi Skovika jeśli któreś z nas zobowiąże się wypełnić zemstę Lloyda, który będzie powracał aż nie zazna zemsty, co nie może mu się udać, jako że nie my jesteśmy winni śmierci jego żony i córki, a z czego upiór nie zdaje sobie sprawy. 
    - Kajetan absolutnie odmawia, Ilana jednak podaje rękę nieznajomemu, który po chwili znika w kałuży, w której dotychczas stał.