### Sesja 77
1. Konsultacje
    - dokańczamy nasz przerwany odpoczynek
    - Kajetan rozmawia z Iolą, która mimo wyraźnej niechęci do sposobu jakim komunikuje się {elf}Kajetan, obiecuje sprawdzić księgi - będzie wiedziała czy {wyspiarza}Skovik sa się uratować następnego poranka
    - w międzyczasie Keira opisała - absolutnie zabrania antagonizować Zangenisa, który na pewno będzie wiedział jeśli wtargniemy do ruin (to już wiemy). Mamy się z nią skontaktować, jednak {magowi}Kajetan nie udaje się otworzyć rozmowy, zostawia więc kolejną wiadomość, pytając o uzdrowiciela zdolnego pomóc {osiłkowi}Skovik
    - Ilana zwraca uwagę na tąpnięcia - zdaje się że Stucco zaczął odwalać stare wejście, tak jak zapowiedział
2. W ciemność
    - nie chcąc zmarnować zaoferowanej nam pomocy, wchodzimy ponownie do lochów. Pomagając sobie podarowanym światłem, przechodzimy przez kolejne pomieszczenia, znajdując wystawę sekcji zwłok inteligentnych ras Północy, komnatę, w której część podłogi to iluzja, oraz pokój którego ściana to pionowa tafla wody, jakby jezioro czy wanna
    - nie mamy wątpliwości, że budowniczymi kompleksu byli Aen Drisichean - architektura, zdobienia i kryształowe soczewki nie pozostawiają miejsca na domysły. Co ciekawe, tunele łączące pomieszczenia wydają się być wykute dużo prymitywniejszymi metodami, dużo później. Zgadujemy, że Risberg może być twierdzą Zielonych Rycerzy, która miała znajdować się na kraju Brokilonu, na północ od Crag An
    - Docieramy do dużego pomieszczenia, z posadzką zarośniętą fioletową trawą. Na środku znajduje się trzypoziomowa fontanna, którą zdobi rzeźba elfki trzymającej coś przy piersi. Wzrok dziwnie umyka, nie chcąc zatrzymać się na jej pochylonej i zakrytej nieco włosami twarzy - czyżby klątwa, która wymazała imię królowej Crag An, żony Galawaina, wpływała i na podobizny jej oblicza? Czy to może być ona?
    - W pomieszczeniu znajdują się dwa posągi w dobrym stanie - Skovika, jakiejś klęczącej kobiety, która, sądząc po obliczu, odeszła pogodzona ze swoim losem, oraz multum odłamków posągów, które skruszył, jak myślimy, czas
    - Gdy zbliżamy się do naszego skamieniałego {towarzysza}Skovik, z szczytu ułamanej kolumny, podtrzymującej niegdyś sklepienie, wygląda Wężowa Pani. Przygotowuje się do walki, inkantując coś w języku którego nie znamy
    - Woda z fontanny unosi się i układa w kształt smoka. Z niemałym trudem, osłaniany przez Ilanę, Kajetan odprawia na chwilę strażniczkę, na której ciele zauważamy wytatuowany numer jeden, i, nie zważając na pałętającego się magicznego smoka, konstruuje tak często używane schronienie
    - Ilana zauważa kamień o niebieskiej poświacie trzymany przez rzeźbę na fontannie, który udaje się jej uszkodzić, niszcząc większość rzeźby. W ostatniej chwili, w postaci węża, ciągnąc za sobą odłupane popiersie, wpełza do powstającego właśnie bąbelka
    - Strażniczka zawodzi przeraźliwie, z wyrazem przerażenia na zdeformowanej, wężowej twarzy, gdy {elf}Kajetan konstruuje krąg teleportacyjny
    - Po chwili do pokoju, z wrót innych niż te którymi przybyliśmy, wbiegają pozostali strażnicy - teraz dostrzegamy, że też są ponumerowani. Oceniają sytuację i wyglądają na zdenerwowanych. Chwilę póżniej do pomieszczenia wkracza humanoidalna postać o żółto-fioletowej cerze. Z jej piersi wyglądają narośla wyglądające jak twarze, a między nimi maluje się tatuaż - zero. Przypomina to nieco konar Formoriana...
    - stwór o którego istnieniu nie wiedzieliśmy przygląda się naszemu schronieniu. Bada je, sprawiając że miejscami staje się przezroczyste. Nie potrzebując ponagleń, przelatujemy przez portal otworzony przez Kajenata, gdy potwór obraca nasze schronienie w kurz
    - podróż przez naprędce skrobany krąg jest bardzo nieprzyjemna, docieramy do Mariboru mocno poturbowani, jakby nie było nam dość ran po walce
3. I co teraz?
    - {Mag}Kajetan zauważa, że na kamieniu komunikacyjnym pojawia się masa wiadomości od Keiry, zupełnie jakby nie mogły do nas dotrzeć gdy przebywaliśmy pod górą Kremora. Nie mogąc za nimi nadążyć, dzwoni, rozpoczynając przydługą rozmowę:
        - Kapituła powinna się bardziej zainteresować stanem porzuconych ośrodków, przeklętych miejsc i im podobnych - jeśli nam udało się wejść bez większego problemu, a strażnicy wędrowali po okolicy samopas, ile czasu minęło by, zanim "cywile" zaczęli by ginąć, a i ktoś by się zaczął rozglądać?
        - Keira będzie nam w stanie pomóc uratować Skovika - jeśli pomożemy Kapitule posprzątać bałagan w Carreras, pozostały po tym, jak spuściliśmy punkt mocy z kotwicy ({czarodziejka}Keira zdaje się nie wiedzieć, że to nasza robota) - coś przedostało się tam, zanim Zangenis zdołał na nowo umocnić miejsce mocy pod kurhanem, oraz sprawdzić co niedobrego dzieje się w stronę Sowich Wzgórz od miasteczka - wykryto tam działanie nekromanty, a ziemia jest czarna i jałowa
        - Cytadelę Risberg próbowali wyczyścić wiedźmini szkoły kotów, bez powodzenia, wielu z nich poległo
        - Keira definitywnie nie lubi Gaetana, nie możemy jednak domyślić się dlaczego,
        - Gdy Kajetan wspomina o budowniczych {twierdzy}Risberg, zdaje się że {czarodziejka}Keira dopiero orientuje się, iż opowieści o Crag An nie były czczymi przechwałkami
    - znużona zdaje się bezcelową paplaniną magów, Ilana wybiera się do miasta. U wyjścia z kanałów spotyka Pana Lusterko, łowiącego ryby:
        - łowi rybę z palcem z pierścieniem
        - twierdzi że to my wpadamy na niego nie na odwrót
        - po jaimkś czasie wychodzi Kajetan, rozpoznaje osobnika, kojarzy z nieco magicznymi sztuczkami, i wypala z pytaiem czy potrafi uzdrowić kogoś przemienionego w kamień. W odpowiedzi słyszymy "potrafię uzdrowić waszego towarzysza" ({mag}Kajetan chyba nie wspomniał o towarzyszu), i zostajemy zaproszeni na spotkanie o północy na rozstaju dróg niedaleko starego dębu Bleoberisa
    - Ilana, nieprzekonana, wyrusza na rekonesans do miasta gotującego się do wiesennego festynu. Spotyka Remiego, zdziwionego że widzi ją w Mariborze tak szybko. Plotkują chwilę przy piwie
    - Za namową Kajetana, twierdzącego że warto sprawdzić każdą opcję, wyruszamy na spotkanie
    - Rozmowa brzmi prawie jak z bajki o diable. Na Bleoberisie wiszą zwłoki, nie całkiem martwe i łypiące w naszą stronę. Dziwna postać uzdrowi Skovika jeśli ktoś zobowiąże się wypełnić zemstę Lloyda, który będzie powracał aż nie zazna zemsty, co nie może mu się udać, jako że nie my jesteśmy winni śmierci jego żony i córki, z czego upiór nie zdaje sobie sprawy. Kajetan absolutnie odmawia - Ilana jednak podaje rękę nieznajomemu, który po chwili znika w kałuży w której dotychczas stał.