### Sesja 107
##### [Sesja 106](#sesja-106) [Sesja 108](#sesja-108)
1. Na Risberg
    - Pospawszy sobie, zbieramy luksusowy obóz i ruszamy na spotkanie z {Drummondem Młodszym}Ivar.
    - Spotykamy Ivara przed południową bramą miejską, do miasta jest spora kolejka.
    - Witamy się i odchodzimy na ubocze, skąd Kajetan teleportuje nas w okolicę Risbergu, do miejsca, w którym [niegdyś](#sesja-076) rozbiliśmy obóz.
2. Pobojowisko
    - Uderzamy w ziemię wzbijając popiół wśród częściowo położonych drzew i martwej ciszy. Kajetan odprawia rytuał, aby przyzwać swoją sowę. W tym czasie Ilana z Ivarem robią rekonesans.
    - Pod popiołem znajdujemy spalone żywcem ptaki. Wygląda na to, że na południowy wschód od nas miejsce miała magiczna eksplozja. Zgadujemy, że tutaj rozegrała się jedna z finalnych bitew ostatniej wojny z Nilfgaardem.
    - Od Doliny Temerskiej ciągną się ślady po wykarczowanych drzewach, błotniste pobojowiska i zdeptane, spalone pola.
    - Nad błockiem latają ptaki, majaczą tam też jakieś człekokształtne istoty, najprawdopodobniej ghule, żerujące na pobojowisku.
    - W drodze do znanego nam szybu kopalnianego, omijamy szerokim łukiem fragment ruiny wioski, w którym leżą podejrzanie wyglądające zwłoki żołnierzy, niektóre powykrzywiane w dziwnych, nie do końca naturalnych pozycjach.
    - Wokół komina skalnego, w którym jest szyb, znajduje się pół tuzina niemrawo drapiących wapień zwłok. Komin nadal zakryty jest kamieniem, choć ten leży w nieco innej pozycji.
    - Kajetan z pomocą sowy zauważa, że truposze nie robią znaczącego postępu, a kamień spoczywający na szybie niczym korek został stopiony z otaczającą skałą.
    - Wkrótce nieumarli nas zauważają. Odprawiamy na tamten świat niemal dwa tuziny żołdaków, poległych z obu stron konfliktu.
    - Lodbroke opierając się o ścianę skałki wybija w niej dziurę. Komin ledwie stoi, zmarli po prostu drapali bardzo słabo.
    - Ilana wyrusza na przeszpiegi. Znajduje porzucone skromne obozowisko z prostą magiczną pułapką.
    - W międzyczasie Kajetan wysyła sowę, by sprawdziła drugie wejście zawalone przez Zangenisa. Widać, że nieumarli próbowali je odgruzować, jednak niewiele wskórali zanim się poddali, by skupić się na szybie.
    - Brnąc dalej, Ilana znajduje bardzo dobrze zabezpieczony chodnik prowadzący do wyrwy w jednym z pomieszczeń Risbergu, którym weszliśmy do kompleksu ostatnim razem.
    - Na końcu chodnika jest drugie, bogatsze obozowisko:
        - ściany pokryte są zaszyfrowanym dziennikiem
        - znajduje się tu łóżko, dwie skrzynie (jedna z uporządkowanymi narzędziami jak liny, dłuta, młotki itp, i jedna magiczna), oraz magiczna lampa dająca zimne, niebieskie światło
        - pomieszczenie nosi ślady jakiejś przepychanki
    - Ilana wraca na powierzchnię. Zaczynamy się zastanawiać co dalej, gdy Kajetan ogląda zabazgrane ściany magicznym okiem.

##### [Sesja 106](#sesja-106) [Sesja 108](#sesja-108)