### Sesja 42[<sup>1</sup>](#ad1)
##### [Sesja 41](#sesja-041) [Sesja 43](#sesja-043)
1. Rozterki i decyzje
    - Snujemy plany podróży, rozważając przy tym, czy jesteśmy w stanie wziąć jeszcze kogoś do pomocy w walce.
    - Próbujemy nająć nowo napotkanego [wiedźmina](Gaetan) do pomocy z Formorianem. Kajetan nawiązuje z nim rozmowę na dystans. Niestety rzucona przez najemnika cena jest zbyt wysoka, wiedźmin nie godzi się też działać inaczej niż samodzielnie, w pojedynkę.
    - Nie mając innego wyboru, sami ruszamy do Mayeny, przyjrzeć się temu, co zostawił po sobie Formorian.
2. Mayena
    - Trakt do byłej kolebki druidów wydaje się być zrujnowany. Drzewa wykarczowano, wyrwano lub połamano. Okolica roi się od wilczych dołów.
    - Tu i ówdzie trzepoczą na wietrze resztki proporców i flag, tak brudnych i zniszczonych, że nie widać już na nich symboli ani barw. Od strony rzeki widać w ziemi głębokie, regularne doły.
    - Docieramy na miejsce nie niepokojeni przez cokolwiek. W całej okolicy panuje nienaturalna, martwa cisza, przerywana jedynie dźwiękami ptaków - głównie kruków i wron.
    - Po stojącym tu niegdyś mieście zostały tylko ruiny i zgliszcza, drewniane na podgrodziu, dalej murowane. Nie ma też żadnych trupów, co może znaczyć tyle, że trupojady zeżarły już wszystko. Samych potworów jednak nie zauważamy.
    - Wchodzimy do osady poszukać śladów Formoriana. Punkt mocy, który kiedyś był w tej wiosce, powinien znajdować się na samym jej środku, w centrum osady.
    - Kajetan, zamiast pomóc nam szukać, wpada na jakiś pomysł i rozgląda się za karczmą. Skovik pomaga mu ją znaleźć i kiedy [mag](Kajetan) zajęty jest poszukiwaniem ocalałego trunku, atakuje go ghul.
    - [Elf](Kajetan) wybiega w popłochu mocno raniony, tuląc do piersi znalezione butelki. Reszta drużyny rzuca się na poczwarę, rozczłonkowując ją i kończąc tym samym jej nędzny żywot.
    - Pokrzepiony łykiem bimbru z mandragory, Kajetan wraca do budynku szukać bóg wie czego jeszcze, bo gorzałę i guza już znalazł. W poszukiwaniach tym razem towarzyszą mu Skovik i Enid.
    - Poszukiwacze przetrzepują piętro i piwniczkę na wino. Znajdują kilka ogryzionych zwłok, więcej alkoholu i zwłoki karczmarza dzierżące klucz do sejfu. Znajdujący się w pustej beczce sejf skrywa dorobek karczmarza, który zostaje zainkasowany na poczet funduszy grupowych.
    - Ilana, zmieniwszy się w niedźwiedzia w trakcie starcia z ghulem, pozostaje w tej formie na czas dalszych poczynań w osadzie. Wraz z Finarrinem i Ivarem pilnuje wejścia do gospody na wypadek, gdyby tych maszkar było więcej w okolicy.
    - Docieramy wreszcie do centrum osady, gdzie na środku placu widzimy stary, martwy dąb. Z konara wystają strzały, kilka gałęzi jest także spalonych.
    - Drzewo otacza krąg menhirów. Obok jednego z kamieni znajduje się zagłębienie - kilka regularnych bruzd, z których jedna ciągnie się aż do pękniętego kamienia.
    - Na drzewie widnieje krwawy napis w języku druidów głoszący: _Niechaj deszcz, grzmot i grad zmyją znaki ludzkiej chciwości_. Finarrin tłumaczy, że to słowa klątwy, którą druidzi z Mayeny rzucili na to miejsce podczas walk z [Czarnymi](Nilfgaard).
3. Nocleg na pobojowisku
    - Powoli zapada zmrok kiedy wędrujemy z powrotem do traktu. Ivar nagle robi się blady twierdząc, że czuje, że coś się zbliża, coś niedobrego. 
    - Szybko znajdujemy miejsce na nocleg na płaskim fragmencie ściany jakiegoś budynku. Jak zwykle, Kajetan tworzy dla nas bezpieczny schron i w robi to w samą porę - wraz z ostatnimi promieniami słońca niknącymi za horyzontem, z mroku wyłaniają się ghule. Jest ich mnóstwo i stale przybywają kolejne.
    - Na swojej warcie Ilana jest świadkiem bójki pomiędzy dwoma ghulami. Jedna z maszkar pada martwa i niemal od razu rzucają się na nią pozostałe. Rozgania je jednak większy osobnik, wyraźnie wyglądający na lidera i zgarnia padlinę dla siebie.
    - Jeszcze przed świtaniem nasza podłoga zaczyna się ruszać, jakby ktoś próbował podnieść kamień od spodu. Wszyscy budzą się i z przerażeniem stwierdzają, że pod przewróconą ścianą znajduje się głęboki na kilkadziesiąt stóp tunel, a w nim - mrowie ghuli.
    - Bierzemy nogi za pas, wiejąc co sił na trakt, desperacko próbując zgubić pościg.
4. Pościg za Formorianem
    - Odnalezione w ziemi ślady prowadzą na północny-wschód, przez las.
    - Wygląda na to, że nasz wróg podróżuje wyłącznie nocami. Czyżby nie był w stanie wykazywać aktywności za dnia?
    - W miejscu przemarszu [potwora](Formorian) okolica została pozbawiona wszelkiego życia, a sama trasa jest przeorana niczym pługiem.
    - Kajetan próbuje sprowokować [poczwarę](Formorian) do zawrócenia i ataku, bez powodzenia. Zdaje się że to stworzenie prze bezmyślnie przed siebie, pędzone prymitywnymi odruchami.
    - Po drodze natykamy się na opustoszałe obozowisko Wiewiórek. Po samych Wiewiórkach nie ma śladu - ani ciał, ani żywych nie znajdujemy. Prowiant, który mieli w torbach jest zupełnie zepsuty.
    - Ostatniej nocy pościgu [mag](Kajetan) przeprowadza rekonesans przed zbliżającym się starciem, używając jednego z niedawno zdobytych artefaktów aby widzieć na odległość:
        - za drzewem rosną i podążają humanoidalne sploty korzeni i krzaków podobne jak te które widzieliśmy w Medownej - Krzaczaki
        - samo drzewo pokryte jest naroślami przypominającymi twarze, jest czarne niczym wszechobecna w Craag An sadza
        - w środku drzewa znajduje się fioletowy kryształ, serce [stwora](Formorian), do którego prowadzi niewielka dziupla
        - od czasu naszego pierwszego spotkania drzewo trochę urosło - wydaje się większe i potężniejsze


<div align="right"><i><a id='ad1'></a><sup>1</sup>
Zaprawdę, zaprawdę powiadam wam, oto jest odpowiedź na pytanie o życie, wszechświat i całą resztę! - Prorok Lebioda, ~1132
</i></div>

##### [Sesja 41](#sesja-041) [Sesja 43](#sesja-043)