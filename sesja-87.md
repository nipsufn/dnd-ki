### Sesja 87
1. Na miasto
	- Przy śniadaniu Ilana otrzymuje liścik od Brona. W mieście nie ma mandoliny na podmianę, ale jeśli {druidka}Ilana ją załatwi i dostarczy, dostanie w zamian tą od Marrida.
    - Kajetan wysyła sowę, aby szukała Otyga podążając traktem do Cidaris.
	- Mirna wyznaje, że kilku klientów z Cyklamenu zaklina się, że widziało {barda}Marrid po jego rzekomej śmierci panoszącego się po przybytku.
	- Po śniadaniu, nie mając za bardzo lepszego planu, postanawiamy poszukać więcej śladów w związku z zaginięciami.
	- Gdy wychodzimy, znów przyczepia się do nas kiełbasiarz:
	    - na jednym z trzech mostów do Palmery znaleziono kolejną ofiarę - dziewkę portową
		- niedaleko od miejsca zabójstwa mieszkańcy znaleźli hałasującą kozę - co jest dziwne, w mieście mało kto trzyma zwierzęta
		- rzeczona koza nie ma ponoć jednej nogi
		- dowiadujemy się kto trzyma tę kozę teraz - nikt inny jak karczmarz z Belony
	- Kojarząc kozę z opowieści z oprychem, który nas napadł, domyślamy się, że padł ofiarą grasującego mordercy-przemieniacza.
	- Idąc do Palmery po kozę zauważamy zwłoki otoczone wciąż prowadzącymi śledztwo strażnikami - wygląda na podobnie zasuszone jak ciało Marrida.
	- Wykupem ratujemy kozę przed tasakiem karczmarza, który rad jest pozbyć się problemu, bo dogonić jej by skrócić o głowę nie potrafił, a jedynie dorobił się strat w inwentarzu.
	- Nie mamy wątpliwości, że zwierzę to agresywny delikwent. Czuć jednak, że zaklęty jest nieco inaczej niż mewa - klątwa jest definitywnie świeższa, zdaje się być rzucona bardziej naprędce.
2. Nowe kłopoty
	- Próbując wybadać, co wie koza, zatrzymujemy się w jakimś zaułku coby nie ściągać niepotrzebnie uwagi przechodniów. Gdy jesteśmy zajęci niezwykle opornym zwierzęciem, ktoś zachodzi nas i unieprzytamnia. Udaje nam się jedynie dowiedzieć, że oprych obudził się kozłem dziś rano.
	- Ilana budzi się, czując jak ktoś ją obszukuje. Odruchowo łapie rabusia pazurami za gardło, czym niemal pozbawia - jak się okazuje - nieletniego kleptomana życia.
	- Skovik zniknął. Szybko obezwładniamy dwóch z czterech smarkaczy, którzy nas przeszukiwali. Obudziliśmy się w dobrym momencie, nie udało im się świsnąć więcej niż 150GP.
	- Chuligani przedstawiają się jako sieroty, Suchy i Wąski. Ich kolega, Gruby, i szef zamieszania, lepiej sytuowany (który nawiasem wykorzystuje sieroty do swoich szemranych interesów), mianem Franc, uciekli.
	- Wyruszamy w stronę magazynu w porcie, w którym chowają się bezdomne młodziki.
	- Wysyłamy Wąskiego do reszty "ekipy" - żądamy naszego złota i poinformowania Franca, że ma się stawić na rozmowę z nami, jeśli nie chce aby należący do niego magazyn spłonął.
	- W międzyczasie Suchy opowiada, że na zlecenie Franca śledzili nas dla łowczego od kiedy pojawiliśmy się w mieście. Typ nie jest tutejszy, przybył do miasta chwilę po przegnaniu piratów i wypytywał o Skovika.
	- Łowczy ma czarny, opancerzony wóz zaprzężony w jednego konia.  Gdy pozbył się nas w zaułku, wpakował {wyspiarza}Skovik na wóz i odjechał.
	- Ilana przygląda się strzałkom, których użyto do obezwładnienia nas. Wyglądają jak kolec rośliny lub jakiegoś zwierzęcia, definitywnie są organiczne.
	- {Druidka}Ilana uprasza Kajetana o kryształ i wysyła wiadomość do Brona, prosząc aby znaleźć i zatrzymać napastnika nim uda mu się gdzieś zaszyć lub co gorsza wyjechać z miasta. Bron obiecuje pomóc i zaprasza nas do swojego sklepu na rozmowę. Następnie {dziewczyna}Ilana bierze się znów za kozę.
	- Koza odpuszcza stupor po groźbach ze strony Kajetana i mówi, co zaszło:
		- wczoraj wieczorem cieć zapijał w porcie smutki
		- zauważył, że do jednej z portowych dziewczyn - tej, którą rano znaleźli martwą na moście - bardzo nachalnie przystawia się jakiś czerwonowłosy fircyk
		- koza postawił się nagabywaczowi, któremu oczywista nie przypadło to do gustu
		- więcej nie pamięta, potem był już kozą
	- Próbujemy nakłonić bandę sierot do współpracy - bezpośredniej, z pominięciem Franca - zapłacimy za informacje o kręcących się po mieście rudych osobach które przybyły mniej-więcej w tym samym czasie co bard, może po nim, ale przed jego śmiercią.
	- Kajetan, chcąc wybadać co naprawdę wie koza, rzuca rzadko używany czar, Wykrycie Myśli. Widzi, że bandzior odpowiada tak szczerze jak potrafi.
	- Rozluźniając koncentrację, {mag}Kajetan pozwala błądzić zaklęciu po myślach otaczających go istot - nagle napotyka się na "mam cię!" połączone z mentalnym obrazem jego postaci. Mając w głowie ten obraz, zbliża się w kierunku, z którego musi patrzeć śledząca go osoba, idąc prosto w zaułek.
	- Uprzedzony, nie daje się zaskoczyć atakiem całkowicie. Wywiązuje się krótka szarpanina między Kajetanem a zakapturzoną postacią w porcelanowej masce, która oprócz sztyletu dzierży w dłoni różdżkę.
	- Skrytobójczyni to postać z przeszłości {elfa}Kajetan, elfka o imieniu Elatan. Atakując Kajetana przekazuje mu "pozdrowienia" od Filavandrela.
	- Zaalarmowana Ilana doskakuje widząc jak Kajetan zostaje ugodzony niemal na wylot i osuwa się silnie brocząc krwią. W zaułku zamienia się w niedźwiedzia i zmusza {czarodziejkę}Elatan do ucieczki, po czym zajmuje się poturbowanym {towarzyszem}Kajetan.
	- Skrytobójczyni w wyniku starcia z niedźwiedziem traci swoją maskę. Ilana dostrzega, co skrywał bibelot: połowę twarzy pozbawioną jakiejkolwiek żywej tkanki.
	- Kajetan, który cudem uszedł ze starcia z życiem, przygląda się masce. Odkrywa na bibelocie aurę iluzji.
	- {Elf}Kajetan upiera się, że nie będzie siedział na skrzyniach z rybami i czekał aż jego koleżanka po fachu wróci dokończyć dzieła. Jest zbyt zmęczony aby w jakikolwiek sposób przydać się w pościgu, a łowczy ma za dużą przewagę, by Ilana dała sobie radę samodzielnie, nawet pod postacią zwierzęcia. Decydujemy się na ciepły posiłek i krótki odpoczynek w Natura Rerum.
3. Kiedy plany biorą w łeb
	- Dochodząc do fontanny robimy krótki postój, bo Ilana zauważa znajomą blondwłosą trubadurkę. Kobieta zdradza swe miano: Skye z Cidaris. 
	- Śpiewaczka bardziej niż instrumentem jest obecnie zainteresowana opuszczeniem miasta - boi się o swoje życie w obliczu niedawnych zajść. Na odchodne Skye twierdzi, że jedna z portowych dziewczyn do towarzystwa jest rudołwosa. Ostatni raz widziała ją na nabrzeżu ze dwa dni temu.
	- W drodze do noclegu zaczepia nas kiełbasiarz i przekazuje wiadomość od Brona, który przypomina o spotkaniu. Udajemy się więc na rozmowę:
	    - lichwiarz ma ładną mapę królestw północy, od Redanii po Cintrę
		- gnomi posłaniec przynosi wieści: łowczy wyjechał z miasta kilka godzin temu, po krótkiej dyskusji na bramie z ludźmi De Santisa i De Lettenhovem.
		- Lettenhove podobno znalazł kruczek prawny, który pozwolił mimo sprzeciwów tych od De Santisa wypuścić łowczego działającego rzekomo z ramienia Skellige, wywożącego poszukiwanego listem gończym zbiega
		- O losach Otyga może wiedzieć ktoś o mianie "Wielebnego" w Ravelin, który z resztą był kapłanem, jednym z niewielu, którzy przetrwali pogrom w Kerack
	- Dzięki poleceniu Brona udaje nam się zdobyć pokój w Natura Rerum. Udajemy się więc na krótki odpoczynek chcąc zaplanować dalsze działanie.
	- {Elf}Kajetan przekonuje się, że jak dotąd jego sowa nie dała rady odnaleźć {wnuka Nikolaia}Otyg, więc wysyła ją tropem łowczego, po czym udaje się na spoczynek. Ktoś go wciąż śledzi magicznymi sposobami.
	- Ilana wybiera się do Mirny, zdeponować zwierzęta na czas akcji odbijania Skovika. Po drodze znajduje kota - strażnika, najnowszą ofiarę mordercy-dziwaka. Ostatnią rzeczą, jaką kot widział, były żółte ślepia szlochającej w zaułku kobiety, o której myślał, że potrzebuje pomocy.
	- Mirna niechętnie przyjmuje zwierzyniec i daje {dziewczynie}Ilana na drogę 3 eliksiry leczące domowej produkcji.
	- Sowa Kajetana obserwuje:
	    - do Skalnicy przybyły już posiłki
		- ślady wozu prowadzą w dół klifów, już w Verden, do jaskini, przy ujściu której sześciu wyspiarzy przygotowuje drakkar do wypłynięcia w pierwszych promieniach słońca