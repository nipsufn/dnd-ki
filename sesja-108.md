### Sesja 108
##### [Sesja 107](#sesja-107) [Sesja 109](#sesja-109)
1. Telefon do przyjaciela
    - Palimy zwłoki położonych ożywieńców. W tym czasie Kajetan komunikuje się z Mardinem, ryzykując natarczywość by oszczędzać swoje siły. Niestety, nachodzi intendenta Thanedd w czasie obiadu ze {Starostą Mahakamu}Brouver. Krasnoludy dają się szybko uspokoić, Kajetan przepraszając prosi kolegę na stronę.
    - {Elf}Kajetan informuje o tym, co zastaliśmy w Risbergu, oraz że zamierzamy zagłębić się w twierdzę celem odszukania Zangenisa.
    - Kajetan gratuluje Yarpenowi jego broni - topora, którego pozbył się jakiś czas temu.
2. W ciemność
    - Schodzimy do tunelu. Pułapki w korytarzu rozbrajamy dość konwencjonalnie, detonując je. Znajdujemy też więcej śladów animowanych zwłok - co prawda gryzoni - które próbowały się dostać do samej twierdzy.
    - Eksplorujemy podziemia. W pierwszym pomieszczeniu [(1)](#sesja-108#mapa), rozjaśnionym dzięki uprzejmości Ilany artefaktem od Zangenisa, natykamy się na leciwe, wyczyszczone z resztek kości pokryte lepkim szlamem. Na prawo od wejścia jest jakieś zagruzowane przejście. Idziemy więc, podobnie jak poprzednim razem, korytarzem na wprost.
    - Wychodzimy do drugiego, znajomego pomieszczenia [(2)](#sesja-108#mapa). Trójnóg, na którym niegdyś stała kula alarmowa, zniknął. Został po nim jedynie ślad na posadzce. Bez zbędnego mitrężenia, idziemy dalej prosto, przez jedyne przejście w tym małym pomieszczeniu.
    - Trafiamy do znajomego pokoju z szachownicą na posadzce [(3)](#sesja-108#mapa). Udaje nam się raz jeszcze ustalić, które kafelki kryją pułapki.
    - Wewnątrz Risbergu Kajetanowi udaje się rozpocząć rytuał komunikacyjny, używając jako celu Zangenisa:
        - widzi maga pogrążonego w głębokiej medytacji w zapieczętowanym pokoju gdzieś głębiej w plątaninie pomieszczeń i korytarzy
        - czarodziej wygląda bardzo niezdrowo, nie reaguje na obecność ani zawołania; siedzi otoczony magicznym kręgiem
        - z kolumny podtrzymującej sklepienie zwisają ogromne dwimerytowe kajdany
        - na biurku pod ścianą leży 7 ksiąg - jedna z zaklęciami i dedykacjami w Starszej Mowie:
            - Artaud Terranova
            - Tissaia De Vries
            - Ortolan
            - Filavandrel Aen Fidhail ze Srebrnych Wież
        - widać też czaszkę humanoida z czarnego kamienia podobnego do starego topora Kajetana
        - w szparach zapieczętowanego kamieniem łuku Kajetan zauważa pionową źrenicę należącą najprawdopodobniej do strażnika 0
    - Dalej kieruje nas Ilana, której skupiona wola wyczuwa, w którym mniej-więcej kierunku znajduje się strażnik 0, a więc i Zangenis. Chcąc podążyć najkrótszą możliwą drogą, odgruzowujemy rumowisko w prawym górnym rogu pomieszczenia miast iść przez drzwi na wprost.
    - Naszym oczom ukazuje się wybity przez zwaloną kolumnę korytarz. Docieramy do, zdaje się dawno nie odwiedzanej i zrujnowanej, biblioteki [(22)](#sesja-108#mapa):
        - na posadzce mozaika z symbolami [Rycerzy Galawaina](#r_rycerze_galawaina)
        - magiczne oświetlenie dawno nie działa; umiejętności Kapituły, nawet w czasach świetności, ustępowały umiejętnościom Aen Drisichean - konfratrzy nie byli w stanie go naprawić
        - na piedestale, skuta ośmioma dwimerytowymi łańcuchami leży księga, _Liber Göete_
        - Kajetan naprędce znajduje raport z jakiegoś eksperymentu:
            - celem jest uodpornienie na dwimeryt
            - informacje pochodzą od "naszego przyjaciela wrana"
            - wzmianki o klonowaniu
            - w eksponatorium znajduje się czaszka wrana, z której wyciągnięto informacje o jego i innych gatunkach
        - w papierach przewijają się nazwiska takie jak:
            - Axel Raby - 1 z 18-stu mistrzów Risbergu, zajmował się alchemią mutagenną i krzyżówkami, zginął pod Sodden ([plotki?](#sesja-088#sodden-plotka))
            - Algernon Guingamp - specjalista w przyzywaniu bytów z innych płaszczyzn, demonolog, rektor magii teoretycznej na Oxenfurcie
            - Biruta Icarti - czarodziejka o wysokiej pozycji w {twierdzy}Risberg, zaufana Ortolana; krążą plotki, że pracowała nad naszyjnikiem który udusiłby noszącego gdy padnie słowo-klucz
    - Gdy buszujemy po pomieszczeniu, Ilana śledzi ruchy strażnika 0. Wygląda na to, że wyczuł naszą obecność i przemieścił się w głąb kompleksu, żeby po chwili wrócić na poprzednią pozycję.
    - Jedyne wyjście z biblioteki [(22)](#sesja-108#mapa) także jest zawalone jedną z kolumn. Odsuwamy kamienie i podążamy dalej skrytym zań korytarzem.
    - W laboratorium alchemicznym [(8)](#sesja-108#mapa) znajdujemy dwa eliksiry - dekokt alraunowy, zapewniający magom długowieczność, oraz jakiś inny flakon z płynem o nieznanych nam właściwościach.
    - Dostępu do dalszych pomieszczeń bronią drzwi ze znajomymi nam czterema symbolami Zielonych Rycerzy. Z pomocą Ivara otwieramy je szyfrem-przysięgą, [tak samo jak do Warowni w Craag An](#sesja-036#wrota).
    - Przez bogato zdobioną witrażami galerę [(9)](#sesja-108#mapa) docieramy do podpieranego kolumnami, równie wystawnego korytarza [(12)](#sesja-108#mapa), w którym stoi szereg rzeźb elfów. Ich oblicza są zwrócone ku ziemi, ale wszystkie wielbią jedyną figurę na środku, wysoko przy sklepieniu, od której bije magiczne światło. To tu dopada nas jeden ze strażników...
    ![mapaSesja108](https://github.com/nipsufn/dnd-ki/raw/master/img/mapaSesja108.jpg "mapaSesja108")<a id="mapa"></a>