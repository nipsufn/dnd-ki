### Sesja 80
##### [Sesja 79](#sesja-079) [Sesja 81](#sesja-081)
1. Pierwsze rysy
    - Ilana kłóci się ze Skovikiem. {Wyspiarz}Skovik uważa, że ona i {elf}Kajetan nie dzielą się z nim wszystkimi nowinami i mają jakieś tajemnice na boku. Zarzuca w złości, że mają go za przygłupa. Chce wiedzieć co dokładnie stało się, kiedy wszedł za Ilaną do tunelu.
    - {Druidka}Ilana podejmuje desperackie próby wytłumaczenia Skovikowi co się wtedy wydarzyło, jednak za każdym razem kiedy zbyt mocno wdaje się w szczegóły, coś jakby magicznie sprawia, że Skovik nie zapamiętuje niczego z rozmowy i piekli się jeszcze bardziej.
    - Ilana przestaje ukrywać rękę ze znamieniem widząc, że to niczego nie zmienia i, na skraju łez bezsilności, prosi Skovika aby był dla niej wyrozumiały w tej jednej kwestii, bo nie jest w stanie mu tego wytłumaczyć i nie chodzi tu o jego zdolność pojmowania.
2. Nareszcie u celu
    - Nazajutrz sprawy mają się już nieco lepiej. Skovik jest albo zrezygnowany i dobrze ukrywa rozgoryczenie, albo przemyślał to, co powiedziała mu Ilana i doszedł do własnych konkluzji.
    - Ruszamy w drogę. Docieramy do Gors Velen w sam raz na kulminację święta Birke. Remi na odchodne poleca oberżę "Pieprz i Sól" serwującą najlepsze owoce morza. Wychwala także pewną instytucję o wdzięcznej nazwie "Pod Rozsznurowanym Gorsetem" patrząc przy tym znacząco na Skovika, czego Ilana - pomna wczorajszej sprzeczki - przezornie nie kwituje kąśliwym komentarzem.
    - {Półelf}Remi zgadza się zabrać do Rdestowej Łąki pakunek z zakupionym na targu prezentem dla Alfonsa. Poleca siebie szukać w okolicach Złodziejskiej Baszty.
    - Gdy Ilana pertraktuje z Remim, Kajetan zaczepia jakiegoś dostatnio odzianego jegomościa i pyta o najlepszy lokal w mieście. Pada nazwa "Srebrna Czapla".
    - Kajetan ucieka w miasto, by załatwić swoje sprawy zanim towarzysze wypytają o co mu chodzi, gdy mówi, że wybiera się po Mirnę i będzie z powrotem pod wieczór.
    - Na odchodne {mag}Kajetan sprawdza jeszcze położenie Lloyda. Upiór wlecze się w naszą stronę, jednak zamiast dwóch oprychów, ma teraz do pomocy zwłoki jednego z nich i jakiegoś niziołka. Nie powinien jednak dotrzeć do miasta przed jutrem.
    - Rzuca nam się w oczy parę szczegółów - herb Gors Velen to muszla i wieża, nie widać jednak śladów wpływów redańskich. Ulice zaś nawet za dnia oświetlają jaskrawo pomarańczowe, niekopcące latarnie.
    - W całym mieście rozbrzmiewają dzwony. Przez bramy przewalają się tabuny mieszczan z dziećmi niosącymi słomiane lalki, wszyscy pielgrzymują w stronę głównego portu za placem targowym. Sporo dzieciaków biega także z koszyczkami pełnymi kolorowych jajek. Wygląda to na miejscowy obyczaj związany z Birke.
3. Jarmark - Skovik i Ilana
    - Ilana i Skovik zostają porwani przez falę ludzi ciągnącą do głównego portu. W pewnym momencie dzwony milkną, zastąpione wieloma płaczliwymi dziecięcymi głosikami. Herold z metalową tubą swym donośnym głosem ogłasza czas utopienia marzanny, a także zaprasza na wieczorne widowisko - finał walk z potworami.
    - Parze udaje się wyswobodzić z tłumu. Pierwszym punktem wycieczki na liście sprawunków Ilany jest zakup małej kuszy dla Alfonsa. Dwójka trafia dość szybko na krasnoludzki kram, przy którym jakiś gnom dwoi się i troi prezentując swój nowy, przełomowy wynalazek.
    - Owym wynalazkiem jest ręczna pistoletowa kusza. Cena wywoławcza nie odpowiada {druidce}Ilana, co nie uchodzi uwadze sprzedawcy. Gnom jest tak pewny swojego dzieła, że proponuje mały zakład - Ilana ze swoim łukiem ma się zmierzyć z nim w konkursie celności. Jeżeli wygra - dostanie rabat. Tak czy owak będzie to niezłą reklamą dla gnoma.
    - {Dziewczyna}Ilana zgadza się i wygrywa pojedynek w widowiskowym stylu - trzy perfekcyjne, niemal identycznie oddane strzały zostają nagrodzone rabatem, przyciągają też uwagę innego kupca.
    - Skovik przygląda się wszystkiemu z boku, gdy w pewnym momencie dostrzega coś i zaczyna desperackie próby niemal zapadnięcia się pod ziemię. Ilana zauważa to, jednak nie drąży, nawoływana przez rosłego kupca w myśliwskim kołpaku. Oboje podchodzą więc do jego kramu.
    - Myśliwy pochodzi z Kaedwen i oferuje pierwszego sortu łuki. Ma chrapkę na driadzki łuk Ilany, ale dziewczyna zbywa jego ofertę wymiany pytając o strzały. W efekcie dobija targu i odchodzi z kompletem strzał z zeulga, a także miłym gratisem - pojedynczą strzałą wykonaną z kolca wiwerny.
    - Para błądzi po targu w poszukiwaniu Remiego. Skovik rozgląda się po straganach jakby czegoś szukał. Zapytany przez Ilanę zakłopotany wyznaje, że chciałby nauczyć się czytać we wspólnym, więc rozgląda się za książkami. 
    - {Druidka}Ilana zagaja jednego z kramikarzy handlującego rzeźbionymi muszlami. Mężczyzna opowiada trochę o swoich dziełach, ale nie ma pojęcia gdzie szukać książek. Oferuje im za to swój śpiewnik szant w gratisie do dowolnej muszli. Skovik odchodzi zadowolony z muszlą opowiadającą historię krakena i wymemłanym żeglarskim śpiewnikiem pod pachą.
    - Odnalazłszy Remiego i przekazawszy mu pakunek, para udaje się na obiad do tak wychwalanej oberży. Ilana nie skąpi ani na obiad, ani na późniejsze zakwaterowanie w Srebrnej Czapli.
    - Spróbowawszy smacznych, acz niechybnie przepłaconych specjałów morskich, {druidka}Ilana stwierdza, że po ostatniej nieprzygodzie też należy im się trochę komfortu - rezerwuje dla siebie i {wyspiarza}Skovik ostatni pokój w przybytku. Następnie para idzie odnaleźć Leiva.
4. Genialny plan
    - Znajdujemy Leiva w portowej części podgrodzia w spelunie o adekwatnej nazwie "Dziura". Towarzyszy mu pięciu chłopa, między innymi słynny Roeggner Czarny, oraz rosła kobieta upchana w połączenie gorsetu i kolczugi, o łapie rozmiarów uda Ilany, którą Leiv przedstawia jako Reah Bon-Dhu.
    - Ilana jest skonsternowana zachowaniem {wielkiej baby z wysp}Reah, która zamyka Skovika w nazbyt czułym, niedźwiedzim uścisku. Reah obwieszcza jej, że jest Skovika przyrzeczoną.
    - Z wyjątkiem niewiasty, wyspiarze wyglądają na przybitych - nie mają grosza, ani statku. Reah przygrywa na swoich dudach, aby nieco rozweselić kompanię. Na niewiele się to zdaje, a jedynie dokłada męk karczmarzowi, wyraźnie umęczonemu goszczeniem artystki.
    - Leiv przedstawia swój wyśmienity plan: Ilana i Kajetan mieliby pomóc wydobyć z dna morza zatopiony skarb ze statku - tego samego, który wczoraj Skovik zauważył z punktu widokowego.
    - Ilana przystaje na pomysł {młodszego Drummonda}Leiv, ku głosom zwątpienia i niedowierzania ze strony reszty pirackiej kompanii. Ich zdaniem nawet poławiacze pereł nie są w stanie zejść na 100-150 metrów, gdzie spoczywa ich dobytek, a co dopiero takie chuchro jak Ilana. Zdaje się więc, że Leiv nie wyjawił swoim kamratom kim jesteśmy.
    - {Druidka}Ilana, chcąc wydostać się nareszcie z tej dziwnej sytuacji, pyta Leiva, czy wybierze się z nią i Skovikiem na wieczorne show. Ku niezadowoleniu Ilany, Rea wprasza się i biorąc Skovika pod rękę, przewodzi towarzystwu do namiotu.
5. Wizyta w Kerack - Kajetan
    - {Elf}Kajetan, zostawiając towarzyszy, wypytuje przechodnia o najlepszą karczmę w mieście. Otrzymuje namiary na Srebrną Czaplę.
    - Rezerwując pokój w Srebrnej Czapli, zajeździe niegdyś obsługującym wyłącznie gości Aretuzy, {mag}Kajetan dowiaduje się, że:
        - na rynku koło ratusza jest biblioteka publiczna
        - na podgrodziu niedaleko portu jest sklepik słynnego podróżnika Fabio Sachsa, gdzie można znaleźć mapy i przewodniki
        - stajnie znajdują się na podgrodziu
    - Odwiedzając bibliotekę {czarodziej}Kajetan zauważa Dorregaray'a serdecznie rozmawiającego z jakimś jegomościem na wystawie obrazów pod szyldem "Wiedźmin w pracy", nie przeszkadza mu jednak i wraca do realizacji swoich planów.
    - Z pomocą ślepego elfa-bibliotekarza znajduje opis Kerack. Do teleportacji lepsza była by rycina, jednak księga opisuje bardzo charakterystyczny posąg Lytty Neyd na rynku miasta.
    - Kajetan wynajmuje konia i wyjeżdża za miasto, pamiętając komentarze konfratrów o teleportacyjnej niestabilności okolicy Tor Lara. Wysyła także wiadomość do Mirny aby potwierdzić miejsce spotkania.
    - Znajdując zagajnik kilka godzin drogi od miasta, teleportuje siebie i konia używając artefaktów, które niedawno otrzymał. W efekcie ląduje z nieprzytomnym koniem dokładnie w fontannie. Cuci konia i wyciąga z wody, a skonfrontowany przez zainteresowanych strażników przeprasza i czyści wiernie oddane narodowe dobro kultury.
    - Przy okazji dowiaduje się, że w Kerack magia rzeczywiście nie jest kontrolowana.
    - Niedaleko od fontanny na ławce siedzi Mirna, w towarzystwie kogoś, kto wygląda jak oprych bardzo starający się nie wyglądać na oprycha - to Bron.
    - Bron wygląda na nieco zaszokowanego albo przestraszonego spektakularnym przybyciem Kajetana. Żywi nadzieję, że Mirnie nic się nie stanie, jeśli pozostawi swą współpracownicę w rękach {elfa}Kajetan i zmyka tak szybko, jak tylko może.
    - Wyruszamy z {druidką}Mirna do gorszych dzielnic miasta, by znaleźć wyspiarza mianem Nikolai - specjalistę od rzeźbienia misternych rzeczy. Kerack jest albowiem podzielone rzeką na dwie części - tę piracką i tą gorszą.
    - Kajetan wyłuszcza swoje zlecenie. Aby zaskarbić sobie sympatię wyspiarzy obecnych w zakładzie, robi to w ich ojczystym języku, stawiając przy tym flaszkę krasnoludzkiego bimbru na stół.
    - Okazuje się, że piraci pochodzą z klanu Tordarroch, słynącego ze znamienitych płatnerzy.
    - Początkowo niechętny, stary pirat podejmuje pracę zleconą przez {elfa}Kajetan. Naprędce nakreślony szkic przedstawia... wieżę z iluzji Gauntera. Cacko będzie jednak trochę kosztować, w dodatku brakuje materiału. Wszystko jednak da się załatwić, za określone pieniądze. Wieża będzie do odbioru za 3-4 tygodnie.
    - Odchodząc słyszymy opowieść o nachodzącym marynarzy Łowczym, wiecznie wypytującym o kogoś z wysp z listem gończym. Kajetan przypuszcza, że może chodzić o Skovika. Jeden z młodszych skelligijczyków opowiada, jak łowczy przygwoździł mu nożem rękę do stołu, kiedy ten dość dosadnie kazał mu się wypchać, odmawiając donoszenia na innego wyspiarza.
    - Wyruszamy na molo, ku rozbawieniu pospólstwa i przerażeniu konia. Teleportujemy się, słysząc przeraźliwy krzyk. Już w okolicy Gors Velen, widzimy rękę zwisającą ze splamionej krwią torby Mirny - ktoś próbował okraść podróżującego maga nie wiedząc, czym ryzykuje.
6. Nieco luksusu po ciężkim dniu
    - Kajetan z Mirną ruszają do miasta, by oddać straumatyzowanego konia. Na podgrodziu spotykają Ilanę, idącą gdzieś w towarzystwie, które zdaje się nie do końca jej odpowiada.
    - Ilana idąc rozmawia z Leivem poza zasięgiem uszu gruchających gołąbków - Skovika i przyklejonej do niego Reah'i, gdy ku swemu zaskoczeniu zauważa wjeżdżających na podgrodzie Kajetana z Mirną.
    - {Druidka}Ilana podchodzi do konnej dwójki nie wierząc, że Kajetan faktycznie przywlókł tu Mirnę. Na pytanie o Reah'ę odpowiada tylko kąśliwym komentarzem. Zostawia jednak parę samym sobie i wraca do Leiva i reszty.
    - W drodze na widowisko Ilana dowiaduje się kilku rzeczy od wziętego na spytki Leiva:
        - Reah jest córką słynnego skalda Draiga Bon-Duh i przełożonej kapłanek Freyji; po ojcu odziedziczyła umysł, talent już niekoniecznie
        - ze Skovikiem zna się od dziecka - kiedy on trenował, ona przerzucała kłody na równi z nim
        - przyrzeczenie zostało złożone Draigowi przez ojczyma Skovika (biologicznego ojca młodszych Drummondów)
        - kiedy Lugosowi urodził się prawowity syn, Skovik musiał opuścić twierdzę swojego ojca i wrócić do rodzinnego domu, gdzie lekko zawadzał ojczymowi
        - przyrzeczenie to małżeństwo zaaranżowane przez głowy dwóch rodzin - ojcowie dogadują się między sobą, że ich dzieci się pobiorą
        - często używano takiego swatania jako elementu transakcji wiązanej pieczętującej umowę
        - Skovik mógłby się postawić, ale oznaczałoby to wykluczenie z klanu
        - jako że ojciec bliźniaków Drummond także był już zszedł, przyrzeczenie przestaje być wiążące; chyba, że upomni się o nie ojciec przyszłej panny młodej, dochodząc wykonania reszty umowy, której treści nie zna chyba nikt po za ojcami obu stron
    - Na wejściu Reah robi małą scenę i o dziwo udaje jej się tak zbajerować krasnoluda-bileciarza, że przepuszcza wyspiarkę za darmo, oferując nam przy tym lepsze miejsca.
    - Z potworami będą walczyć dwie drużyny na raz - zeszłoroczni zwycięzcy, Rębacze z Crinfid oraz banda Yarpena Zigrina, _Między Młotem, a Toporem_. Tym razem jednak obie drużyny zmierzą się z bestiami na raz na jednej arenie.
    - Na arenę zagoniono kikimorę oraz wiwernę, która Ilanie wydaje się łudząco podobna do Diany, pupilki Lentinusa. Nim jednak śmiałkom udaje się poważnie skrzywdzić stworzenia, jakiś mag niszczy kratownice otaczające arenę, wypuszczając bestie.
    - Namiot zaczyna lewitować, wiwerna odlatuje wraz z wierzgającymi, ucapionymi lin krasnoludami. Na arenie zostają Rębacze i Yarpen, kłócący się z nimi nad zwłokami kikimory-wojowniczki. W dłoni krasnoluda błyska znajomy topór o czarnym ostrzu.
    - Całe widowisko z bezpiecznej odległości werandy w Czapli obserwuje Kajetan, zabawiąjąc Mirnę komentarzami na temat nietypowego pokazu.
    - W wielkim rozgardiaszu ludzie się rozpierzchają. Nasz grupa również opuszcza zrujnowany cyrk, zmierzając w stronę miasta.
    - Ilana żegna się z Leivem i dobitnie daje Reah'i do zrozumienia, że jej czas ze Skovikiem dobiegł końca. {Wyspiarka}Reah cmoka na odchodne {osiłka}Skovik w policzek i życzy nam dobrej nocy. Z Leivem umawiamy się nazajutrz rano.
    - {Druidka}Ilana, pomna kosztu noclegu, obiecuje nie psuć sobie reszty wieczoru. Ewentualną awanturę zostawia więc na rano.
    - Przy kolacji mijamy się życząc sobie nawzajem stosunkowo udanego wieczoru. Tak obie pary spędzają wieczór zajęte sobą.

##### [Sesja 79](#sesja-079) [Sesja 81](#sesja-081)