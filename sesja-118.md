### Sesja 118
##### [Sesja 117](#sesja-117) [Sesja 119](#sesja-119)
1. Zza drzwi
    - Intensywna eksplozja energii towarzysząca zamknięciu białego portalu posyła wszystkich na glebę.
    - Ilana, której odległość od zajścia pozwoliła utrzymać się na nogach, rozgląda się po okolicy. W promieniach zachodzącego słońca światło załamuje się na kilku punktach widocznych na tle górskiej panoramy. Jeden z nich, najbliższy, na sąsiednim wierzchołku, znajduje się na czole białego konia, a przynajmniej tak się {druidce}Ilana wydaje. Słyszy nawet stuk jego kopyt o zamarznięte skały. Słońce zachodzi i zjawisko znika.
    - Drewniane drzwi czarnego portalu, do tej pory tłumione portalem do Białego Zimna, otwierają się. Za nimi widzimy Stregobora i Istredda.
    - Czarodzieje relacjonują zajście z otwarciem portalu:
        - iluzję perfekcyjną w krypcie udało im się ominąć z pomocą {Stokrotki z Dolin}Francesca (skontaktowała ich Ida) - to ona zaproponowała, by miast odczyniać potężny czar, przesunąć go w artefakt, co też uczyniła
        - Franceska udała się na spoczynek, tymczasem dwaj magowie-archeolodzy kontynuowali swoje badania
        - natknęli się na ten sam korytarz i portal, co my
        - poprzez portal dostali się na szczyt góry
        - gdy badali fundamenty wieży zostawione przez Aen Drisichean, nad nimi otworzył się portal do Białego Zimna
        - z portalu wylała się fala potworów, więc bezradni magowie postanowili wziąć nogi za pas i salwować się teleportacją
        - Sregobor otworzył portal do swojej wieży z Blaviken; gdy jednak próbowali wyjść, drzwi otworzyły się znów na Kwarcowej Górze
        - wówczas widzieli jak żywiołak-piramida wylazł przez wyrwę
        - Radcliffe zjawił się posprzątać ten bałagan
        - dwaj magowie spróbowali odesłać żywiołaka na jego płaszczyznę; żywiołak  w jakiś sposób zabrał go ze sobą, po chwili wrócili, przy czym {mag}Radcliffe - już nieprzytomny i zamrożony
        - Stregoborowi udało się teleportować poszkodowanego do Kaer Seren, po czym przyzwał wrócił do swojej wieży, w której ukryli się z Istreddem
        - nie mogąc pokonać żywiołaka ani pozostałych potworów, czarodzieje utknęli w wieży na prawie miesiąc
    - Debatujemy co dalej. Yennefer, Stregobor i Istredd teleportują się na Thanedd. Nie zamierzają pomóc złapać zrzuconego przez Ilanę żywiołaka, którego zbadanie może pomóc wyleczyć Radcliffe'a. Na nic zdają się Kajetanowe apele do lepszej natury i kamraterii.
    - Zostajemy we trój z Zavistem. Decydujemy się odpocząć i nazajutrz zapolować na żywiołaka, i jeśli się powiedzie - zabrać go na Thanned.
    - Przed spoczynkiem rzucamy okiem na domek na szczycie góry. Wnętrze przypomina górską, myśliwską samotnię. No prawie - stoi tu bowiem łóżko ze złota i kości, a ściany zdobią trofea pochodzące ze smoków.
    - Na jednej ze ścian wisi olejny obraz przedstawiający jakąś operację lub też eksperyment. Zavist rozpoznaje trójkę mężczyzn wyobrażonych na dobrej jakości płótnie.
      ![cosimo-malaspina](https://github.com/nipsufn/dnd-ki/raw/master/img/cosimo-malaspina.jpg?style=block-center "cosimo-malaspina")<a id="obraz"></a>
    - Chata należała do maga Malaspiny, nauczyciela Alzura i Idarana, doświadczonego łowcy smoków. Znajdujemy w nim bogate, choć (po za złotym łóżkiem) nie ostentacyjne meble wykładane smoczą kością, kolekcje pazurów i trofea, oraz księgę zapisaną jakimś dialektem Starszej Mowy.
    - Ilana, za zgodą Zavista, zabiera na pamiątkę dwie rzeczy: kościany grzebyk i pazur jednego ze smoków.
    - Następnie udajemy się na spoczynek w magicznej wieży Kajetana.
2. W pogoń
    - Nad ranem omawiamy plan działania. Jeżeli uda nam się wytropić żywiołaka i zająć go wystarczająco długo w jednym miejscu, Zavist spróbuje uwięzić go w krysztale. By to się udało, Kajetan spróbuje unieszkodliwić potwora zmieniając go chwilowo w coś mniejszego i bardziej bezbronnego - dajmy, jeża, albo innego chomika.
    - Z pomocą sowy Kajetana Ilanie udaje się wypatrzyć ślad potwora prowadzący do górskiego jeziora.
    - Zavist teleportuje nas na jego brzeg. Wstępnie przygotowuje krąg mogący uwięzić żywiołaka na czas jego pętania.
    - Ilana zamienia się w niedźwiedzia i nurkuje, by sprowokować giganta do pogoni na powierzchnię. Udaje jej się nad podziw dobrze - prawie podziela los Radcliffe'a, gdy potwór koncentruje na niej swoją uwagę.
    - Nie chcąc się fatygować i ryzykować, a i widząc cięgi, jakie zbiera miś, zamiast zaganiać wroga w krąg, {elf}Kajetan zamienia go w żółwia.
    - Zavist pęta potwora w kryształ.
    - Nie mitrężąc wiele, teleportujemy się do ciepłego Gors Velen.