### Sesja 139
##### [Sesja 138](#sesja-138) [Sesja 140](#sesja-140)
1. Ostatnie przygotowania
   - Chida wybiera się za miasto znaleźć odpowiednie miejsce na zasadzkę na bestię.
   - Ivar wykonuje ostatnie poprawki w swojej zbroi. Prosi {druidkę}Ilana o odebranie z apteki lekarstwa dla Chidy.
   - Ilana z Kristoffem wybierają się na zakupy:
     - rezygnują z przydrogawej owieczki, ale kupują płótno (tylko trochę tańsze od rogacizny), którym będziemy prowokować jaszczura
     - odbierają też leki dla {Zerrikanki}Chida od lokalnego doktora - tego samego, co ją leczył, a za uchem którego Ilana zauważa tatuaż jaszczurki identyczny jak u Mirny
     - to ten starszy jegomość, odziany w czerń, przyglądał nam się wczorajszego wieczora, gdy aportowaliśmy się nad wodą
     - druidka usiłuje uregulować rachunek, ale zostaje zbyta "tajemnicą lekarską"
     - zagajony Kristoff opowiada o tym, jak Lugos Szalony, ojciec Skovika, sprowadził Czarnych na Wyspy, co skończyło się śmiercią Cracha an Craite, ojca Cerys i ówczesnego jarla Skellige
   - Kajetan telefonuje do Kapituły. Wstawia się za wykopaliskami bakalarza u Mardina, który obiecuje przekazać prośbę dalej. Elf spędza też chwilę z Mirną oraz przyzwyczaja się do nowego kawałka elfiego kryształu.
   - Spotykamy się kupą w kuźni, gdzie Ilana, nie szczędząc uszczypliwości, pomaga Ivarowi zakutać się w nową blachę. Drummond jest szczególnie dumny z tarczy, którą także sam zrobił.
2. Na ~~smoka~~ raraszka!
   - Chida prowadzi nas na korzystnie ulokowaną polankę, którą wybadała na zwiadzie - ledwo 2 godziny drogi od miasta.
   - Ilana ściąga bestię z pomocą przyzwanych ptaków z okolic góry Kremora. Raraszek początkowo daje się zwabić, ale dotarłszy na polanę, chyba zwęszył podstęp. Nie zastanawiając się długo, obie kobiety dokładają wszelkich starań, by sprowokować "smoka" do ataku - Chida, zza bezpiecznej osłony drzew, szyjąc doń z łuku i Ilana, stojąca w otwartym polu, wyzywająca jego antenatów do 3 pokoleń wstecz.
   - Sztuczka się udaje, w skutek czego {druidka}Ilana ma okazję na własnej skórze przekonać się, że bestia w rzeczy samej potrafi zionąć ogniem. Zmienia się więc w niedźwiedzia i rzuca raraszkowi wyzwanie. Osłaniani przez Kristoffa i Ivara, dobieramy się latającej nad nami gadzinie do skóry. {Elf}Kajetan próbuje na różne sposoby uziemić pokrakę, bezskutecznie.
   - Widocznie sfatygowana bestia, nie przyzwyczajona do zbierania cięgów, próbuje uciekać. Kajetanowi w ostatniej chwili udaje się przykuć potwora do ziemi, jednak oznacza to, że musimy biec przez las do miejsca, w którym raraszek wylądował.
   - Miś, chcąc upewnić się, że ta paskuda już nam nie odleci, zmienia się w gigantycznego węża i oplata smokoida. Kilkoma celnymi strzałami Chida dobija szamoczącego się raraszka.
   - Z pomocą Kristoffa {druidka}Ilana zabiera ze zwłok krew, kilka piór, kły i pazury. Odcinamy też łeb, którą zawijamy we w sumie niepotrzebny, przepłacony kawał krzykliwego materiału i wyruszamy z powrotem do Burdoff.
3. Nagrody, przygody i w drogę
   - Grododzierżca Landosz, którego mieliśmy już okazję poznać, początkowo kręci nosem, gdy targujemy się o trofeum. Na dźwięk nazwiska baronowej z Zavady bardzo szybko zgadza się wypłacić nam w zamian za dwa pióra na dowód sprawy 300 sztuk złota za pozbycie się potwora.
   - Widzimy jak zaraz po naszym wyjściu z domu grododzierżcy wybiega posłaniec i pędzi co sił - do Gors Velen? Do Zavady? Kajetan na ten widok chce od razu przenieść się na Thanedd, odebrać na mieście nagrodę, nim coś nam pokrzyżuje plany. Ilana, mająca na względzie resztę drużyny, zarządza: idziemy opić sukces do Baby Wodnej.
   - W drodze do karczmy do Kajetana próbuje dokuśtykać żebrak - ex-łowca czarownic. Omijamy go szerokim łukiem - Kajetan opiera się pokusie zamienienia go w pstrąga i wrzucenia do rzeki, nie chcąc powodować kolejnej sceny.
   - W drzwiach karczmy słyszymy, jak kloszard kłóci się ze strażnikami, a po chwili naszych uszu dociera okrzyk ranionego służbisty. Ilana bez zwłoki rusza mu na pomoc. Ranny został ugodzony ostrzem z dwimerytowego kryształu, który zdaje się rozrastać w ranie. Na miejscu szybko pojawia się doktor, który przejmuje od dziewczyny opiekę nad rannym.
   - Spędzamy popołudnie w karczmie. Jak się okazuje, okaz, który upolowaliśmy to dość spory samiec. Chida opowiada, że chce wrócić do jaskini, w której gniazdował raraszek - załatwić jego partnerkę, jeśli takową miał oraz pochować szczątki Ebby.
   - Proponujemy Ivarowi i Zerrikance wizytę w Niedźwiedzicach na Velen. Zdają się nie mieć nic naprzeciw.
   - Przy piwie Ilana pyta Ivara o przygodę z księżniczką, za którą to ścigają go listami gończymi w Kerack:
      - patrolował obrzeża lasu, gdzie rozzuchwaliły się ostatnio skolopendry lub inne wije
      - wyratował z opresji przejeżdżającą tamtędy jakąś smarkatą szlachciankę z Cidaris
      - dziewczyna podarowała mu jedną ze swoich wstążek, którą trzyma na pamiątkę w swojej chacie w Wiosce
      - czerwony jak burak zarzeka się, że do niczego nie doszło - dziewczyna to ledwie wyrostek
   - Popiwszy i pośmiawszy się, rozchodzimy się do siebie. Na odchodne Ilana wypłaca z góry część należną Ivarowi i Zerrikance. Chida prosi jednak, by część swojej nagrody otrzymać w piórach.
   - W drodze do naszego ulubionego zaułka widzimy, jak strażnicy miejscy próbują wyłowić zwłoki żebraka, które sami zrzucili do wody zaraz po ataku.
   - Ilana zamawia u Kristoffa kolejną porcję mazidła na poparzenia. Miast tylko siedzieć i czekać, trochę asystuje w kręceniu leku. Prosi także o pomoc w zaaplikowaniu, o ile wyspiarz nie ma wstrętu po tym, co dziś zobaczył. Na prośbę młodzieńca, opowiada znów co nieco o sobie.
   - Kolejnego ranka zauważamy krzątających się strażników jakby kogoś szukali, jednak nie przejmujemy się tym zbytnio chcąc czym prędzej ruszać w dalszą drogę. Tym razem bez wybojów, nieco okrężną drogą, teleportujemy się z Kristoffem z powrotem do Gors Velen, odebrać główną nagrodę.
   - W mieście portowym uśmiecha się do nas łut szczęścia - Łowczy Królewski jest akurat w mieście i może potwierdzić wypełnienie zlecenia oraz wypłacić nagrodę.
   - Gdy czekamy na oficjela, Kajetan decyduje się wypytać jeszcze Ivara o kręcących się strażników. Zastaje go siedzącego przy piwie w trakcie rozmowy ze starszym mundurowym. Okazuje się, że szukali właśnie nas, by usłyszeć naszą wersję zdarzeń poprzedniego wieczora. Kajetan opowiada, co zaszło, zachowując dla siebie zajścia z żebrakiem, do jakich dochodziło podczas poprzednich wizyt w Burdoff. Mądrze nie wspomina też nic o dwimerycie.
   - {Czarodziej}Kajetan, niefortunnie chwytając kamyk, którego zaczął używać, na chwilę traci kontakt z rzeczywistością. Widzi rozszerzoną wersję wizji, której doświadczył, gdy dotknął napisu na obelisku w Mayenie.
   - W tym czasie Ilana robi szybkie zakupy - uzupełnia zapas przyodziewy, która ostatnio często kończy w ogniu. Gdy wraca, zastaje Kajetana pogrążonego w zamyśleniu i Kristoffa jak gdyby nigdy nic rozmawiającego z Łowczym. To Feliks, którego poznaliśmy w Wyzimie przy okazji sprawy z kikimorami. Po krótkiej wymianie uprzejmości wypłaca nam pełną kwotę nagrody, to jest 1500 sztuk złota.
   - Kajetanowi spieszno na Thanedd, porozmawiać z Mardinem. Uzgadniamy, że zabawimy tutaj do czasu, aż Ivar nie poinformuje nas jak poszło im w jaskini, czyli jakieś 2 dni, a potem, okrężną drogą przez Kerack, zawitamy do Wioski w sam raz na Velen.
   - Pozostała dwójka znów rusza na miasto. {Druidka}Ilana dość głośno żywi nadzieję, że tym razem nie spotkają Reah'i, nie będąc pewną, czy po raz drugi uda jej się wyperswadować dudziarce uwodzenie {rudego wyspiarza}Kristoff. Połechtany młodzian dopytuje, czy będą się o niego bić, ale Ilana wyprowadza go z błędu, przebąkując o poprzedniej "licytacji" z niedoszłą przyrzeczoną.

##### [Sesja 138](#sesja-138) [Sesja 140](#sesja-140)
