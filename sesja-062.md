### Sesja 62
##### [Sesja 61](#sesja-061) [Sesja 63](#sesja-063)
1. Miejska eksterminacja robaków
    - Kajetan, wyczerpany sprzątaniem, rozmowami na odległość itp. namawia Ilanę, aby udała się do [burmistrza](Oleg) opowiedzieć, że uwolnione opary to był nasz pomysł na przegonienie chrabąszczy, zanim ten wymyśli własną historię co narobiliśmy. Sam jest w dużej mierze bezużyteczny - gdyby okazało się, że trzeba będzie szybko uciekać, nie miałby jak, więc zostaje w podziemiach.
    - [Druidka](Ilana), w drodze do miasta, już z daleka słyszy, a wkrótce i widzi efekt naszych działań deratyzacyjnych. 
    - Po mieście wałęsają się licznie wypłoszone z kanałów chrabąszcze. Niektóre z nich uciekają zdezorientowane, inne - większe - są agresywne i rzucają się na ludzi.
    - Na rynku Kapitan Braunn z kilkoma rekrutami walczy z co większymi robalami. Ilana, niewiele myśląc, przyłącza się do obrony miasta przed nacierającymi falami insektów. Zostaje przy tym raniona srebrną proszkową petardą rzuconą przez Łowcę.
    - Braunn zdaje się wywęszył u [druidki](Ilana) magię albo silnie wierzy w to, że dziewczyna jest czarownicą. Grozi jej pomiędzy wierszami.
    - Nim druga fala insektów wyleje się spod ziemi, towarzystwo w składzie Ilana, Braunn i Oleg przygotowuje miasto na ich skuteczne odparcie. Udaje się nawet unicestwić królową-matkę robali.
    - [Kapitan](Braunn) ledwie zabija królową chrabąszczy, obraca się w stronę [druidki](Ilana), zanim jednak zdąży wyartykułować jakiekolwiek oskarżenia, na rynek wjeżdżają konni pod przywództwem Igny.
2. Propozycja nie do odrzucenia
    - Podczas gdy konkurujący ze sobą przywódcy Łowców ciskają w siebie gromami, Ilana stara się odebrać nagrodę od [burmistrza](Oleg) i zniknąć zanim autorytatywne postaci sobie o niej przypomną. Udaje się to jednak tylko częściowo.
    - Między dwójką zakonnych przywódców widać jawny konflikt. Ich symbole różnią się, choć niby oboje przynależą do tej samej organizacji. Tak też Igna spod znaku płonącego miecza grozi Braunnowi Myrtonem, a Novigradzki Łowca spod znaku trzech głów przebitych mieczem odbija piłeczkę grożąc kobiecie niejakim Zygfrydem.
    - Zdenerwowana Igna publicznie deklaruje, iż [druidka](Ilana) i [elf](Kajetan) są protegowanymi Księcia Myrtona. Niewielka to dla nas pociecha - gdy tylko Braunn odchodzi z rynku z niczym, dowiadujemy się, że _mamy być_ w Wyzimie za siedem dni.
3. Remontu ciąg dalszy
    - Kajetan, już wypoczęty, upewnia się, że [dziewczynie](Ilana) nic się nie stało, po czym rozpoczyna naprawę kręgu.
    - [Druidka](Ilana) wraca do podziemi. Przegania kilka chrabąszczy buszujących w częściowo zawalonym pomieszczeniu, gdzie znajduje kij podróżny - zaczarowany, zdaje się.
    - Naprawa udaje się częściowo - portal można aktywować, będzie jednak słaby, jako że zapas czystego srebra jaki mieliśmy okazał się niewystarczający.
    - [Elf](Kajetan) konsultuje się z Keirą. Informuje ją też, że naprawa ostrosłupów nie wchodzi w grę, a wnętrze podziemi dywinować może sama Triss używając sentymentalnego rysunku jako kotwy. Czarodziejka zaś, sądząc po tonie uszczypliwości zdaje się być zadowolona, wspomina też coś o nagrodzie. 
    - Ilana dzieli się z Kajetanem rewelacjami z wizyty w mieście. Dochodzimy do zgodnego wniosku, że Igny nie należy lekceważyć, tak więc musimy sobie zorganizować jakiś transport do Wyzimy.
4. Niecodzienne spotkania
    - [Druidka](Ilana) wyrusza kolejny raz do miasta. W karczmie rozpytuje o ludzi jadących w stronę północy, z którymi moglibyśmy się zabrać.
    - Karczmarz poleca [dziewczynie](Ilana) zapytać o transport dwie ponure postaci siedzące przy kuflach z napitkiem, które ponoć niedawno kupiły wóz.
    - Właścicielami wozu są, okazuje się, nasi ulubieńcy - Regan i Andy. Ich misja spaliła na panewce - nie mają ani złota, ani dziewczyn. Nie trzeba przekonywać ich długo, aby podjęli się przetransportowania podróżnych do Wyzimy.
    - Ilana, ustaliwszy miejsce i czas odjazdu, zbiera się już do wyjścia, gdy otrzymuje wiadomość od Kajetana. Elf prosi aby rozejrzała się za solidnym kawałkiem srebra potrzebnym do ukończenia reperacji kręgu.
    - [Druidka](Ilana) rozmawia z dwoma obwoźnymi handlarzami wskazanymi niezawodnie przez Oskara - karczmarza i brata Olega. Od pierwszego, lekko starszego domokrążcy kupuje srebrny dzbanuszek. Mężczyzna ma kilka innych ciekawych towarów, między innymi misternie wyrzeźbionego z kości słoniowej żołnierzyka przywiezionego z samej Aretuzy. Dziewczyna zadowala się jednak drobiazgiem w postaci malachitowego naszyjnika oprawnego w mosiądz.
    - Drugi z kupców, natrętnie kojarzący się jej z Panem Lusterko spod Brugge, układa tarota. Ilanie udaje się podejrzeć kilka kart:
        - 1: dziewczynka przed bramą
        - 2: drzewo w kręgu złożonym z 7 kamieni
        - 3: pęknięte drzwi
        - 4: ptaszek w klatce 
    - Towary, które oferuje są... specyficzne: srebrny medalion z płonącym mieczem, srebrny sztylet i srebrna papierośnica z grawerunkiem błyskawic przecinających nocne niebo.
    - Osobliwy sprzedawca proponuje też grę w pytania i opowiada głupoty, które budzą dziwny niepokój. [Druidka](Ilana) szybko wycofuje się z konwersacji i wraca czym prędzej do kanałów.
    - Przy wejściu do kanałów Ilanę odnajduje pustułka wysłana przez Finarrina. Ptak przynosi wieści:
        +  Ivar i Skovik podczas nieobecności druidów udali się na łowy i zbierając wokół siebie chłopów ruszyli na zabicie bestii z ostatniej wsi
        + nie byli w stanie uziemić latającego stwora ze skrzydłami nietoperza, jednak na odsiecz przybył im nowy czarodziej z Verden, na widmowym koniu
        + Lars odwiedził druida w wiosce jako wysłannik Kistrina, by połączyć siły w odbudowie miasta
    - [Druidka](Ilana), zaskoczona i zdenerwowana otrzymanymi informacjami, naprędce kleci odpowiedź i odsyła pustułkę do wioski, jednak bez większej nadziei na dotarcie wiadomości - dziewczyna podejrzewa, że mentor może już dawno być w drodze do Verden.
    - Przed bramą do kanałów stoi torba z narzędziami. Ktoś został wysłany aby naprawić kratę, ale nieopatrznie zostawił swój sprzęt i poszedł się odlać do rzeki. Ilana, niewiele myśląc, zabiera młotek aby uniemożliwić majstrowi reperację.
5. Finał naprawy
    - Kajetan, z nowym zapasem srebra, doprowadza krąg do stabilnego stanu i uruchamia go, po czym, nie myśląc wiele, dzieli się wieściami z Keirą.
    - Pokój wydaje się nieznacznie przesunięty. [Elf](Kajetan) wyjaśnia, że ma to związek z kalibracją kręgu, którego ten wymagał po naprawie.
    - Niepewni co lub kto czeka nas w Wyzimie, udajemy się na spoczynek.

##### [Sesja 61](#sesja-061) [Sesja 63](#sesja-063)