### Sesja 121
##### [Sesja 120](#sesja-120) [Sesja 122](#sesja-122)
1. Miłe złego początki
    - Lentinus podaje Kasimirowi kolejną porcję swojej herbatki-medykamentu. Płyn przypomina smołę, ale działa, Łowca odpływa w objęcia Morfeusza.
    - Korzystając z chwili spokoju Kajetan zaprasza {druida}Lentinus na obiad w swoich skromnych progach, w wieży. Oczy pustelnika otwierają się szerzej na widok ziemniaków.
    - Przy obiedzie Ilana zagaja starca, czy aby nie ma na zbyciu jeszcze trochę bimbru z mandragory. Dostaje jedynie obietnicę sprawdzenia, ale dobre i to.
    - Żegnamy Lentinusa paczuszką łakoci kupioną w Gors Velen. Kajetan czeka jak na kazaniu na wieści od Istredda, ale te nie nadchodzą praktycznie do wieczora.
    - Ilana podsuwa pomysł, by skontaktować się z Dorregarayem i wypytać maga-obrońcę stworzeń wszelakich, czy wie coś więcej o archeosporach.
    - {Mag}Dorregaray jest nieco zajęty, ale "oddzwania":
        - wyruszył do Cidaris, gdzie konstruuje swoją nową wieżę
        - na archeospora rekomenduje ogień
        - ostrzega przed pomysłem zdestabilizowania 4 punktów mocy dla prywaty czarodziejek i przed ich politycznymi zagrywkami
        - doradza porzucenie akcji ratunkowej
    - Zaskoczeni szczerą rozmową z Dorregarayem, zastanawiamy się nad dalszym planem. Kajetanowi szczególnie nie w smak jest przykładanie ręki do potencjalnej katastrofy, jeśli coś pójdzie nie tak.
    - Ilana wpada na wariacki pomysł jak zagwarantować Keirze więcej czasu - chce zapytać driady o możliwość zaproszenia czarodziejki do Col Serai. Jeżeli to się uda, będziemy mogli na spokojnie opracować lepszy plan, aniżeli obecny, potencjalnie brzemienny w skutkach.
    - W nocy {druidka}Ilana próbuje skontaktować się przez sen z Aglais, opiekunką uzdrowiska. Niestety, las, a przynajmniej okolica uzdrowiska, wydaje się być chroniona jakimś zaklęciem. Senna wizja Brokilonu szybko zamienia się w koszmar: wysoka trawa pod nogami zmienia się w błotnistą rozpadlinę, która wciąga ją co raz głębiej. Z gałęzi wysoko nad głową kruk-albinos przestrzega ją, by obudziła się, póki jeszcze wie jak. W rezultacie {dziewczyna}Ilana budzi się rano z podkrążonymi oczami i w paskudnym nastroju.
    - W okolicy północy do Kajetana odzywa się potargany Istredd. Zdaje relację ze spotkania z "Druidem":
        - został zaproszony głębiej w las z północno-zachodniego kraju lasu
        - na spotkaniu pojawił się niecały tuzin osób z sekty _"Jedynego Prawdziwego Druida"_; spora część z nich to najwyraźniej półelfy
        - mówca, z korą pokrywającą dolną połowę twarzy, przedstawił się jako _"Usta jedynego prawdziwego Druida"_
        - Borowy nie może być bierny wobec tego, jak ludzie niszczą i plugawią las
        - {mag}Istredd zostaje poinformowany, że ludzie mają wynieść się z bagien w ciągu najbliższego miesiąca
        - słuchając monologu sekciarza, {czarodziej}Istredd próbował wysondować kim jest i gdzie się chowa domniemany druid
        - udało mu się zaledwie zauważyć ludzi ponabijanych na młode drzewka, gdy z lasu wybiegła grupa zwierząt splecionych z gałęzi i pnączy, która go zaatakowała
        - zmuszony był uciekać w akompaniamencie wyklęć towarzyszących mu ludzi
2. Międzylądowanie w Świątyni
    - Nad ranem naradzamy się względem sytuacji. Chcemy rozmówić się z czarodziejkami, nim sami wybierzemy punkt mocy do eksperymentu. Najpierw jednak trzeba coś zrobić z Kasimirem - zostawienie go na bagnach nie wchodzi w rachubę, nie chcemy narażać Lentinusa na potencjalną konfrontację z Łowcami, którzy przyjdą go szukać. Kajetan daje się przekonać, by po drodze na Thanned zrobić przystanek w Ellander i podrzucić tam Kasimira wraz z listem do księżnej Alicji, w którym poinformujemy, co zaszło na bagnach.
    - Z samego rana teleportujemy się z Kasimirem do Świątyni Melitele. Budynki są w trakcie remontu po ostatnim pożarze. 
    - Matka Iola wciąż wraca do siebie. Wspomina w dość chłodnych słowach, że zakon Łowców do Ellander sprowadził ojciec obecnie panującej księżnej Alicji.
    - Kajetan zostawia datek. Pisze także list do {księżnej pani}Alicja, w którym informuje, że Łowcy na bagnach ponieśli klęskę, {jedyny ocalały}Kasimir przebywa w Świątyni Melitele, zaś co do problemu archeospora, radzimy nająć wiedźmina.
    - Załatwiwszy sprawunki w Ellander, teleportujemy się na Thanned.
3. Więcej pytań o Caed Dhu
    - Ilana uparcie twierdzi, że Istredd przekazał zbyt mało informacji, by jednoznacznie ocenić jak trudna byłaby do rozwiązania sprawa Borowego. Tamtejszy punkt mocy, oddalony od cywilizacji, byłby zdaniem {druidki}Ilana najdogodniejszym miejscem na eksperymenty czarodziejek.
    - Męczony pytaniami o sytuację w lesie, Kajetan kolejny raz rozpoczyna rozmowę z Istreddem. Mag jest już w Toussaint, wygląda na wypoczętego po ostatniej utarczce. Opowiada:
        - Borowy wysłał posłańca do {miasta}Tuzla, żądając wysiedlenia ludzi z Ysgith blisko pół roku temu; kmiotka zlekceważono i wrzucono do lochu
        - żołnierze wysłani do lasu przez zarządcę nie wrócili
        - najęto wiedźmina, Gaetana, by rozwiązał problem; ten póki co pozbywa się potworów męczących mieszkańców, nim zabierze się za samego Borowego
        - Kajetanowi z trudem udaje się wytłumaczyć Ilanie, że "Prawdziwy Druid" nie żąda przeniesienia jednej wsi, a wyludnienia niemal trzeciej części księstwa, bo taki teren zajmują bagna; wciąż jednak nie wiemy jak liczne osady znajdują się na tym terenie
        - Istredd robi rekonesans w Toussaint, zbadanie tamtejszego punktu mocy zajmie mu minimum 2-3 dni
