### Sesja 36
1. Akademia, dzień zmartwychwstania ostatniego Aen Drisichean
    - [Obcy elf](#p_lanemin) zamyka się w pokoju z martwą Arkanistką. Zaglądając tam zauważamy, że wyprawił Riv'yvre "pogrzeb".
    - Przeszukując dalej stosy książek zauważamy, że sporo z nich ma wyrwane strony. [Ilanie](#g_ilana) udaje się odnaleźć kilka z nich.
    - Podczas gdy my pogrążamy się w lekturze, [obcy elf](#p_lanemin) spędza sporo czasu w sali treningowej walcząc ze zbroją.
    - [Kajetan](#g_kajetan) do późnego wieczora studiuje księgi, znajdując w nich odpowiedzi na kilka swoich pytań: __*plz insert content here*__
    - Zmęczeni poszukiwaniami szykujemy się do snu. [Kajetan](#g_kajetan) przezornie nie zaprasza [nowego towarzysza](#p_lanemin) do bąbla mając na uwadze bezpieczeństwo drużyny.
    - W nocy słyszymy jak nasz [nowy towarzysz](#p_lanemin) krząta się po piętrze wieży (wszedł do pokoju?). Później na warcie widzimy jak zastanawia się nad otwarciem zabezpieczonych drzwi do pokoju z mgłą, jednak po chwili sam z siebie odstępuje od tego pomysłu.
2. Dzień po zmartwychwstaniu
    - Nazajutrz [Ilana](#g_ilana) próbuje nawiązać kontakt z [elfem](#p_lanemin), co jest trochę utrudnione przez dzielącą ich barierę językową. Prosi go o wstęp do sali treningowej, na co ten zgadza się z lekkim ociąganiem.
    - Korzystając ze sposobności [druidka](#g_ilana) przygląda się jeszcze raz freskowi. Z bliska pośród pozostałych bestii dostrzega smoki.
    - [Obcy elf](#p_lanemin) kwituje, że smoki były tu przed Aen Drisichean, ale nie są tak straszne jak potwory z jego ojczystego świata.
    - Elf ma na imię [Lanemin Anef Aep](#p_lanemin) i jest Arkanistą. 
    - Wydaje się być dużo potężniejszy od [Kajetana](#g_kajetan) - jednym pstryknięciem zapala nieczynne kandelabry. Mimo to w wyniku magicznej eksplozji jego ciało częściowo uległo spopieleniu, a dusza uciekła w cień (w przeciwieństwie do drugiej Arkanistki, która zachowała swe ciało nienaruszonym).
    - [Ilana](#g_ilana) próbuje swoich sił w pojedynku ze zbroją. [Laneminowi](#p_lanemin) udało się bez draśnięcia odrąbać jednej zbroi rękę. Druidka ma niestety mniej szczęścia i wychodzi z tej próby mocno pokiereszowana.
    - [Kajetanowi](#g_kajetan) udaje się w końcu nakłonić [Lanemina](#p_lanemin) do rozmowy:
        - drzewo na środku [Craag An](#l_craag_an) jest pomnikiem ku pamięci zmarłej królowej
        - po zamknięciu się portali obce elfy z Craag An straciły przypływ magii; ich dzieci zaczęły rodzić się z elementami, ciałem, a nawet duszą zwierzęcia
        - Aen Drisichean musiały zabijać własne nowonarodzone dzieci, ale wkrótce choroba zaczęła objawiać się także u dorosłych
        - król [Galawain](#p_galawain) nakazał otoczyć miasto magiczną barierą żeby odciąć się od zdziczałych elfów, które pognały w las
        - królowa twierdziła, że to nie choroba, a ewolucja, naturalna kolej rzeczy i nalegała, by nie wypędzać zezwierzęconych
        - będąc ciężarną, królowa udała się do lasu; odnaleziono ją po kilku dniach, martwą
        - nie wiadomo nic na temat losów nienarodzonego dziecka królewskiej pary
        - po śmierci królowej [Galawain](#p_galawain) zakazał wymawiać jej imię, tak by nikt nie ważył się go bezcześcić mówiąc źle o zmarłej
        - od tego momentu król poświęcił się całkowicie próbom ponownego otwarcia portali; efektem była zagłada [Craag An](#l_craag_an)
        - [Lanemin](#p_lanemin) potrafi magicznie stworzyć jedzenie
    - [Kajetan](#g_kajetan) i [Finarrin](#p_druid_finarrin) do południa natykają się na kilka istotnych informacji w zgromadzonych księgach: __*plz insert content here*__
    - Nie znalazłszy żadnych wskazówek ani informacji odnośnie przysięgi Rycerzy [Galawaina](#p_galawain), decydujemy się udać z powrotem do Warowni i spróbować rozwikłać zagadkę z wiedzą, którą dysponujemy.
    - [Lanemin](#p_lanemin) nie chce nam towarzyszyć - ma kilka własnych spraw do załatwienia, ale obiecuje zjawić się pod Warownią jak tylko się z nimi upora.
    3. Warownia
    - [Ilana](#g_ilana) próbuje swojego pomysłu na otwarcie drzwi Warowni: wypowiada hasła z tabliczek pod posągami w kolejności, w jakiej są rozrysowane na drzwiach tak, aby ostatnią częścią był cytat z Corneliusa. Niestety drzwi nie ustępują. 
    - [Ivar](#p_ivar) wpada na pomysł w jakiej kolejności powinny ułożyć się cytaty i odgaduje właściwą treść przysięgi. 
    - Wnętrze jest gęsto oświetlone magicznymi pochodniami. Widzimy przed sobą długi korytarz, a na jego końcu - rozwidlenie.
    - [Ilana](#g_ilana) i [Kajetan](#g_kajetan) badają, czy w korytarzu nie ma żadnych pułapek zastawionych na nieproszonych gości, ale przejście wydaje się być bezpieczne.
    - Docieramy do rozwidlenia, pośrodku którego stoi sporych rozmiarów posąg odlany ze szlachetnych metali. 
    - Statua przedstawia smukłego, acz muskularnego elfa w bogato zdobionym napierśniku. Z czoła rzeźby wystaje olbrzymie poroże, jednak drugi rzut oka ujawnia, że jest to tylko korona.
    - [Ilana](#g_ilana) przygląda się posągowi i zauważa magiczny napis - kolejną zagadkę broniącą dostępu do ukrytego przejścia.
    - Po odgadnięciu hasła za posągiem otwiera się trzeci korytarz. Nad dwoma pozostałymi [Kajetan](#g_kajetan) dostrzega napis _"Droga Pielgrzyma"_.
    - Nowoodkryty korytarz prowadzi nas do sali o 7 ścianach, na których wiszą witraże - po jednym na ścianę:
        1. scena batalistyczna: elfy kontra jednorożce
        2. burza dzieląca niebo na różne światy z różnymi konstelacjami
        3. elfy uciekające przed pożogą przez szczelinę wprost do zielonego lasu
        4. budowa miasta i wieży sięgającej chmur
        5. pięć postaci - 4 rycerzy i król - walczących ze smokiem
        6. eksplodująca wieża i olbrzymi krater w środku zielonego lasu
        7. król bez korony nad grobem królowej
    - W sali stoją także 4 sarkofagi. Na wieku każdego z nich wyrzeźbiono postaci rycerzy [Galawaina](#p_galawain), których posągi wiedzieliśmy w mieście. Każdy z rycerzy dzierży w swych złożonych dłoniach broń.
    - Broń zdaje się nie być elementem posągu, a prawdziwym orężem. Bije od niej magiczna aura.
    - Sala ma spore rozmiary, a na jej środku, na posadzce widnieje ten sam symbol, co na drzwiach.
    - Na 4 z 7 ścian znjadują się hasła: _"Droga rozsądku"_, _"Droga Miłosierdzia"_, _"Droga Równowagi"_ i _"Droga Poświęcenia"_. Jest też miejsce na przyłożenie dłoni.
    - [Ilana](#g_ilana) zgaduje, że jest to próba, którą najprawdopodobniej muszą przejść jeśli chcą otrzymać to, po co tutaj przyszli - sposób na powstrzymanie [Formoriana](#p_formorian).
    - [Kajetan](#g_kajetan) po chwili namysłu wybiera jak na ironię drogę rozsądku. Zanim drużyna zdąży zaprotestować, przykłada rękę do ściany, która otwiera się i zamyka tuż za nim.
    - Elf robi dwa kroki i znajduje się w prawie pustym pomieszczeniu gdyby nie pidestał na samym środku sali i metalowe zbroje podpierające każdą ze ścian. Na piedestale widnieje zarys odciśniętej dłoni i coś na kształt zegara z liczbami od 1 do 10.
    - Gdy [Kajetan](#g_kajetan) przykłada rękę do piedestału, zaczyna się odliczanie, a zbroje budzą się z letargu i kroczą z bronią skierowaną w jego stronę.
    - Mag, wiedząc już co się szykuje, dotyka ponownie piedestału, resetując tym samym zegar. W końcu jednak pozwala zbrojom się zbliżyć, przygotowując się w razie czego do magicznej ucieczki.
    - W tym samym czasie reszta drużyny gorączkowo debatuje czy spieszyć lekkomyślnemu [elfowi](#g_kajetan) z pomocą, czy zostać w sali i czekać. Finalnie postanawiają trzymać się w kupie i nie zostawiać nikogo samego.
    - W sali zostaje [Gebo](#p_gebo), a reszta rusza w ślad za [Kajetanem](#g_kajetan).
    - Tymczasem elf dowiaduje się, że zdał pomyślnie próbę rozsądku. Otwierają się przed nim 2 pary drzwi: do głównego korytarza i do kolejnej sali prób. [Kajetan](#g_kajetan) wychodzi w momencie, w którym do środka wpada reszta. Widzą się przez moment, niestety drzwi niemal natychmiast ich rozdzielają.
    - Zabawa w berka kończy się ponownym zjednoczeniem drużyny i przejściem do głównej sali z sarkofagami. Tam decydujemy kto powinien pójść którą ścieżką. [Ivar](#p_ivar) wysnuwa teorię, jakoby należało przejść przez wszystkie 4 próby i upiera się, że to on powinien pokonać całą drogę. Nie potrafi jednak uargumentować tego inaczej niż "przeczuciem".
    - Niechętnie zgadzamy się, aby szedł całą drogą od początku - zaczynając od Drogi Pielgrzyma. [Ilana](#g_ilana) i [Kajetan](#g_kajetan) nie mają jednak zamiaru siedzieć przez ten czas bezczynnie i idą w ślady [Ivara](#p_ivar), kontynuując obchód po pozostałych 3 salach.
    - Żadne z nich nie przechodzi niestety ostatniej próby - [Kajetan](#g_kajetan) odmawia walki z samym sobą na drodze równowagi, a [Ilana](#g_ilana) przegrywa z bezsilnością wobec własnej przemocy na ścieżce miłosierdzia.
    - Wszyscy czekamy w głównej sali na powrót [Ivara](#p_ivar).