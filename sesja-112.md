### Sesja 112
##### [Sesja 111](#sesja-111) [Sesja 113](#sesja-113)
1. Najpierw obowiązki, potem przyjemności
    - Gdy zachodzimy do portu, stosunkowo łatwo udaje nam się namierzyć statek Mirny. {Druidka}Mirna już na nas czeka. Wymieniwszy powitalne uściski nalega, by pomóc Ilanie w zakupie "kreacji" na bal.
    - W porcie znajduje nas natarczywa mewa. Okazuje się, że przynosi wiadomość od Skovika. {Wyspiarz}Skovik pisze, że udało im się znaleźć statek do Kerack. Ilana zachowuje liścik na pamiątek i nadaje odpowiedź swoją zwyczajową metodą.
    - Idziemy po fatałaszki. Kajetan odbiera przy okazji swoje zamówienie. U krawca jest niczym w swoim żywiole, tylko Ilana ma minę jakby była tu za karę. Po kilku godzinach, wydających się wiecznością, obkupieni zabieramy toboły i idziemy na Thanned.
    - Maszerując przez miasto zauważamy, że przyjechał cyrk. Ten sam, który minęliśmy w Brugge, jednak tym razem bez atrakcji w postaci złapanych, dziwnych stworzeń. Jest znajomy siłacz, przy którym piekli się z powodu przegranej jakaś dwójka krasnoludów. Jest też i namiot wróżki, który po ostatniej wizycie omijamy szerokim łukiem.
    - Na placu targowym panuje harmider. W pewnym momencie Kajetan zauważa w odległym rogu podwórka grupkę dziwacznie wystrojonych grajków:
        - są przystrojeni w czarne ptasie pióra
        - mają na twarzach ptasie maski
        - jeden z grajków z jakąś grzechotką zdaje się nader gorączkowo obserwować przechodniów, gestykulując przy tym i mamrocząc jakby składał jakieś zaklęcie
        - jego uwagę przyciąga siedzący pod murem obdartus-żebrak i jakiś drobny kieszonkowiec w akcie kradzieży.
    - Wiedziony przeczuciem Kajetan pociąga towarzystwo w stronę muzykantów. Usiłuje przesondować myśli podejrzanego grajka i natrafia na dziwną rymowankę: *tu wstaw rymowankę*.
    - Na placu robi się zamieszanie:
        - żebrak osuwa się nieprzytomny (zawał?)
        - kieszonkowiec zostaje przyłapany przez swoją ofiarę - jakiegoś rycerza lub innego szlachetkę - i zasztyletowany na miejscu
        - po grajku zostaje tylko obłok piór
    - Uchodzimy z miejsca zajścia i kierujemy się na wyspę magów. Tłok do wejścia wyraźnie zelżał, przechodzimy więc bez problemu dzięki sygnecie Kajetana.
    - W drodze do komnat {elfa}Kajetan spotykamy Larsa chodzącego w kółko i powtarzającego coś pod nosem. {Nadworny mag Verden}Lars jest lekko zaskoczony naszą obecnością. Wyjawia, że ćwiczy swoją przemowę na bal. Chwali się, że dziś - podobnie jak Kajetan - zostanie oficjalnie mianowany członkiem Kapituły.
    - W drodze do pokoju, Kajetan oprowadza Mirnę i opowiada o tym, co mijamy. Przygotowanie do balu zajmuje nam chwilę - częściowo przez niechęć Ilany do dziwnych stylizacyjnych pomysłów Mirny.
2. Niech żyje bal
    - O zachodzie słońca rozbrzmiewają głośne fanfary oznajmiające początek uroczystości. Po oficjalnej części i powitaniu wszystkich zaszczytnych gości, przechodzimy do audytorium, w którym to ma miejsce odczytanie nowego składu Kapituły i powitanie jej nowych nabytków: Larsa i Kajetana.
    - Po tym drzwi otwierają się i następuje właściwa część balu. Ustawione wzdłuż ścian stoły aż uginają się od półmisków pełnych najbardziej wymyślnych dań i przekąsek. Środkiem sali suną nietypowi kelnerzy - żywiołaki lodu ze świeżo schłodzonymi drinkami.
    - Kajetan bierze Mirnę pod rękę i robi obchód po sali. Ilana, czując się trochę jak pieprz w zupie mlecznej, szuka w tłumie znajomych twarzy. Zauważa Dorregaraya dyskutującego z Keirą i innym magiem. Postanawia wypytać go nieco o sytuację na Skellige:
        - mag skarży się, że połowę drogi musiał pokonać statkiem, bo teleportacja bezpośrednio z Wysp jest obecnie niemożliwa
        - przybył tu między innymi aby ubiegać się o zorganizowanie wyprawy, która pozwoli ustabilizować teleportację z wysp, ale został odesłany do kolejki - Kaer Serene ma większy priorytet
        - nie zamierza wracać na wyspy póki sytuacja z teleportacją nie zostanie rozwiązana
        - mówi, że w ostatnim czasie znów przybyło lodowych gigantów
        - ponoć poprzedni władca z An Craite, ojciec Cerys, chciał układać się z Nilfgaardem i próbował nawiązać stosunki dyplomatyczne
        - Cerys jest władcą jedynie z tytułu - nie cieszy się zbyt dużym posłuchem na Wyspach, a jej działania dodatkowo osłabiają jej i tak nikły autorytet
        - zdaniem maga to na Skellige miała początek feralna dwójksiężycowa noc
    - Dorregaray nie kryje znużenia tematem. Oddala się nonszalancko w stronę zastawionych stołów.
    - Niezbyt zadowolona z przebiegu rozmowy z {magiem}Dorregaray, Ilana wyławia z tłumu facjatę Lamberta. Wiedźmin obraca się w towarzystwie dwóch innych mężczyzn: jednego, którego {druidka}Ilana nie rozpoznaje, charakteryzującego się białymi włosami i drugiego, nieco bardziej znajomego - to wiedźmin z blizną od Hatoriego. Porzucona przez Dorregaraya na rzecz rozmowy z Kajetanem, próbuje dołączyć do towarzystwa i poprosić Lamberta o zwrot drugiego kamienia komunikacyjnego, jeśli ten już go nie potrzebuje.
    - Białowłosy także nosi wiedźmiński medalion szkoły wilka i - jak się zdaje - strasznie ciasny kabat. Obaj wiedźmini wydają się być lekko rozbawieni przywołaną historią o Lambercie rozmawiającym z koniem. {Wiedźmin}Lambert obiecuje poszukać tabliczki jeśli Ilana przypomni mu po balu.
    - W białowłosym wiedźminie Kajetan rozpoznaje słynnego Białego Wilka, ale zachowuje to spostrzeżenie dla siebie.
    - Swobodne rozmowy zostają przerwane zapowiedzią kolejnej formalnej części, na której zostaje przybliżona obecna sytuacja polityczna: 
        - Vicovaro zaatakował Maribor golemem zasilanym żywiołakiem ognia (tym samym, którego niechcący wypuściliśmy nad Brugge?), którego spacyfikował Bras z pomocą wiedźminów (i mieczy z zamówienia u Hatoriego?)
        - {mag}Florian próbował majstrować przy kręgach teleportacyjnych; pracował nad wydobyciem informacji o ruchu odbywającym się przez krąg w Mariborze
        - Eksplozja w Mariborze, która zaniosła popiół aż w okolicę Dorian, była spowodowana zniszczeniem golema
        - Sytuacja z Kaer Seren nie podoba się Tankredowi z rodu Thyssenidów, władcy północnych królestw Kovir i Poviss; swoje niezadowolenie zgłasza także król Niedamir z Caingorn, przewodniczący Ligi z Hengfors
        - przez śnieżycę panującą na styku trzech północnych królestw, ich jedyne żyzne tereny zostały skute lodem
        - głos zabiera Filavandrel, który zarzuca Stennisowi, jakoby ten wypiął się na podpisany z elfami z Dol Blathanna traktat o możliwości swobodnej podróży przez Aedirn dla elfów chętnych do osiedlenia się w Dolinie Kwiatów
        - Stennis odpiera zarzuty przypominając o niedawnym zamachu na jego życie - zamachowcą był nie kto inny, a elf właśnie
    - O relację z pierwszej ręki na temat ataku na świątynię Melitele w Ellander zostaje poproszona cicha bohaterka zajścia, niejaka Katarina:
        - atak miał miejsce kilka dni temu
        - w sumie brało w nim udział 12 konnych, w tym jeden dowódca (w charakterystycznym hełmie ze skrzydłami ptaka); wszyscy podróżowali lekko, przystosowani do szybkiej jazdy
        - musieli być wysłani z okupowanego wówczas Mariboru
        - dzień po ataku na odsiecz przybył oddział kaedweńskich najemników pod sztandarem Katariny z Ban Glean
        - podczas walk doszło do pożaru (chodzi zdaje się o wybryk Darii, narratorka ma niepewną minę, gdy o tym wspomina)
        - kapłanki żyją, nikt nie zginął; jedynie poparzona matka Iola wymaga dłuższej rekonwalescencji
        - nie udało się pojmać żadnego Nilfgaardczyka - w patowej sytuacji, przyparci do muru sami odbierali sobie życie
    - Przemówieniu kobiety towarzyszą szmery niezadowolenia, oraz pomruki o "pretendentce". Później tego dnia dowiadujemy się dlaczego - Katarina jest jednym z nieślubnych dzieci Henselta z prawami do tronu Kaedwen.
    -  W czasie spotkania głos zabiera także starosta Mahakamu. Opowiada o problemach wynikłych w związku z niecodziennym odkryciem w czasie urobku - dziwnej konstrukcji-budowli z białego kamienia o idealnie gładkich ścianach i kształcie odwróconego ostrosłupa. Jakiś czas po odkryciu znaleziska piramida otworzyła się i wypełzły z niej robaki trawiące metal. Dobitnie podkreśla jakim problemem się stały. Na domiar złego, gdy udało im się rozprawić z problemem insektów, na krasnoludy i gnomy pod Mahakamem spadła dziwna zaraza, w wyniku której sporo z nich się pochorowało, a część nawet była zeszła.
    - Obrady zostają przerwane kolejną taktyczną fanfarą oznajmiającą dalszą część rozrywkową - tańce. Tłum na powrót wylewa się do głównej sali balowej, gdzie w rzeczy samej grajkowie przygrywają do rozmaitych tańców.
    - Pod ścianą widzimy Katarinę i postanawiamy dopytać, czy w jej kompanii służy Zyvik. Początkowo nieświadomy Kajetan zauważa, że kobieta w jego towarzystwie staje się zamknięta, jakby czuła się lekko niekomfortowo. 
    - {Elf}Kajetan zaprasza więc Mirnę do tańca, podczas gdy Ilana zabawia rozmową Katarinę. Kobieta, wciąż w skórzanej zbroi, wygląda równie nieswojo i nie na miejscu, co ona. W rozmowie wyjawia kilka ciekawostek:
        - jest nieślubną córką Henselta; jej herb to konie w polu na wpół z jednorożcem - królewskim symbolem Kaedwen
        - ma co najmniej trójkę przyrodniego rodzeństwa - bękartów, które jak i ona mają prawo do sukcesji po denacie-ojczulku
        - Zyvika kojarzy, ale nie uściśla, czy znajduje się pod jej dowództwem ani tym bardziej, czy to on skierował ją do Ellander
        - Kajetan jako elf budzi w niej mieszane uczucia przez obławy na Wiewiórki, które Kaedwen uskutecznia
    - Starosta Brouver oznajmia, że krasnoludy wstrzymują dostawy swoich dóbr dla wszystkich, dopóty dopóki ktoś nie zajmie się problemem wynikłym z ich znaleziska.
    - Książę Stennis wydaje się szalenie podobny do pewnego dezertera z Aedirn, którego spotkaliśmy około roku temu w Ellander. Na wzmiankę o Yarrim reaguje jednak zdecydowanym chłodem. Ostrzega, by lepiej nie wspominać o tym nikomu, dla własnego dobra.
    - Bal dobiega końca, nastaje ostatnia (nudna) formalna część, tj. dyskusja na temat kroków względem sytuacji politycznej. Gorącym tematem jest tron Kaedwen. Zostają wymienieni wszyscy 4 pretendenci:
        - syn zrobiony lokalnej kurwie
        - Katarina, córka szlachcianki
        - inny syn
        - legalny syn-mag mianem <tu wstaw> z zamkniętej szkoły Ban Aard
    - Ostatni z kandydatów zostaje zaproszony na środek i przedstawiony ogółowi ad personam. Chłopak jest zaledwie nastolatkiem, ubranym w typową dla żaka szatę.
    - Na sali nastaje burzliwa dyskusja. Któryś z czarodziejów sugeruje, by zarządzić krótką przerwę, po której nastąpi głosowanie bezpośrednio zainteresowanych co począć w kwestii sukcesji kaedweńskiej.
    - Po przerwie, na głosowanie wraca sama śmietanka, tj. głównie magowie i koronowane głowy. Pozostali goście zaczynają się rozchodzić, gdy wyspą powoduje wstrząs, a po nim słychać jakby głuchy dźwięk implozji dochodzący z sali obrad.
    