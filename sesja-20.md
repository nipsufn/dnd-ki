### Sesja 20
1. Wioska w Brokilonie
    - Nad ranem temperatura wydaje się być zdecydowanie niższa, a powietrze bardziej rześkie. Na wschodzie kłębią się ciężkie, śniegowe chmury.
    - Zbieramy szczątki driad: tej przemienionej w drzewo i tej przez nią zabitej. Chowamy obie na cmentarzu druidów.
    - Sprzątamy bałagan po powalonej chatce. Ilanie udaje się zebrać trochę jadu drzewo-driady, który od wczoraj zmienił się w coś na kształt kawałka bursztynu.
    - Kajetan z Mirną idą szukać ziół na antytoksynę. Druidka obiecała przyrządzić 2 eliksiry jeżeli uda im się zebrać potrzebne składniki.
    - Ivar i Skovik spędzają nadmiar wolnego czasu na braterskich zapasach i grze w karty. W obu tych zajęciach przewagę wykazuje ten starszy - to głównie dzięki posturze i kantowaniu.
    - Około południa zjawia się Verenestra. Ilana opowiada jej co zaszło poprzedniego wieczora. Elfka, po inspekcji grobu drzewo-driady, nalega na rozmowę z Juniper. Mówi, że to, co zaatakowało driadę to jakaś zaraza i że wiele złych rzeczy przeszło przez portal, który otworzyła Eithne.
    - W rozmowie z driadą elfka wypowiada słowo *formoria*. Zapytany o wyjaśnienie Kajetan tłumaczy je później Ilanie jako *zaraza*, *plugastwo*.
    - Po rozmowie z driadą Verenestra niemal od razu znika tłumacząc, że musi o tym wszystkim poinformować Tytanię i goszczącego w uzdrowisku elfa.
    - Atmosfera trochę się poprawia - Kajetan i Mirna wracają z lasu ubawieni po pachy. Ilana uświadamia elfa, że nie tylko on stara się o względy (i miejsce w łóżku) Mirny - Ivar też smali cholewki do jej przyjaciółki.
    - Podczas kolacji zapada plan budowy sauny. Kajetan gra z Drummondami w karty, próbując magią iluzji dopomóc swemu szczęściu. Niestety zostaje zauważony i przekręt się nie udaje - Skovik wygrywa całą stawkę, ale pieniądze zgarnia Ilana na "budżet podróżny".
    - Sielski nastrój zakłóca postać przedzierająca się przez chaszcze. Dziwnym przybyszem okazuje się być Finarrin - zmęczony, zarośnięty i potargany dociera wreszcie do domu. Na widok Ilany zdaje się cieszyć i smucić jednocześnie.
    - Ilana zauważa na dłoni druida bliznę, a na kosturze - te same symbole, jak na totemie Protektora, na który natknęliśmy się w lesie.
    - Finarrin zdaje się nie przepadać za Aen Eldrin. Nie jest zadowolony z ich obecności  w naszym świecie.
    - Lodowy kwiat przyniesiony przez kruka był prezentem od druida. Finarrin opowiada, jak wygląda sytuacja w Col Serrai:
        - Eithne jest sztucznie podtrzymywana przy życiu przez Aurila, który zamknął ją w bloku lodu
        - zimowy elf wraz z Tytanią planują zasypać ludzi śniegiem (tylko w Brugge, przy granicy z Brokilonem, czy wszystkich ludzi?)
    - Rozchodzimy się na nocleg: 
        - driada Juniper zostaje, ku niezadowoleniu Kajetana, oddelegowana na noc pod opiekę Mirny
        - Ilana odsyła zaskoczonego Skovika do jednej chaty z Ivarem, a sama odprowadza Finarrina do ich wspólnego domu, nie chcąc stawiać mentora w niezręcznej sytuacji z obcymi nocującymi pod jego dachem
    - Wieczorem, na osobności Finarrin wyjawia, dlaczego zasmucił go widok podopiecznej: pod presją Aen Eldrin, Ilana została wskazana przez niego jako następca przysięgi złożonej Protektorowi. Druid był pewny, że dziewczyna nie wróci już do domu, więc będzie bezpieczna z dala od Brokilonu i Protektora.
2. Pierwszy dzień po powrocie Finarrina - rano
    - Nad ranem Ilana pomaga Finarrinowi doprowadzić się do porządku. Opowiada mu po krótce co się działo pod jego nieobecność i prosi żeby jako naoczny świadek powiedział jej co dokładnie wydarzyło się w noc Belleteyn:
        - starszyzna druidów odprawiała coroczny rytuał przejścia
        - nastąpiło intensywne wyładowanie magii (najprawdopodobniej w tym samym momencie Eithne otwierała portal w Brokilonie)
        - część starszyzny przeskoczyła świadomością do pobliskich zwierząt - ich ciała padły pozbawione świadomości jak kukły
        - część druidów przemieniła się w dzikie zwierzęta i zaatakowała resztę
        - serdeczna przyjaciółka (partnerka) Finarrina, Enid, zmieniła się w szopa pracza - w ciągu ostatnich kilku dni, buszując po spiżarni Finarrina została kilkukrotnie przepędzona miotłą/butem przez nieświadomą Ilanę
    - Razem z Kajetanem przygotowują śniadanie, na które schodzi się też reszta.
    - Kajetan dowiaduje się, że nalewkę z mandragory pędził niejaki [Pan Regis](Regis) z Dillingen. Niestety, jakiś czas temu wyprowadził się ze swoją kobietą, zdaje się do Beauclair.
    - Brokiloński Krąg Druidów powstał w czasach gdy lokalne elfy i ludzie zawarli rozejm, ich zadaniem jest utrzymać status quo.
    - [Bizoktor](Bizoktor), zwany "Leszym" (wg Kajetana "Leszkiem"), broni lasu na podstawie paktu zawieranego przez Hierofanty Druidów.
    - Hierofanta wyznacza też swojego następce, który będzie dalej podtrzymywał pakt.
    - Ilana oficjalnie "przyznaje się" do Skovika, czym wprawia Finarrina w lekką konsternację.
    - Skovik prosi Finarrina o pomoc w swoim treningu. Niestety druid nie jest w stanie dokończyć jego przemiany, bo nauki druidów ze Skellige różnią się znacząco od tradycji i metod druidycznych z kontynentu. Decydujemy, że w takim wypadku trzeba nam bezzwłocznie ruszać na Skellige, szczególnie że kompania zdaje się skłaniać ku opinii iż Aen Eldrin należy omijać szerokim łukiem.
    - Po śniadaniu Mirna, ku niezadowoleniu Kajetana, zaszywa się w swojej pracowni do końca dnia robiąc obiecane eliksiry. 
    - Ilana prosi Finarrina na słowo. Idą na spacer:
        - Ilana wyjawia druidowi swoje dziwne sny i pyta o kobietę, której twarzy nie jest w stanie zobaczyć 
        - Finarrin widział ją po raz pierwszy kiedy był jeszcze młody, a było to w Mayenie, a potem jeszcze raz kiedy, nieco starszy, był tam przejazdem
        - kobieta ta jest druidką, ale zdaje się w ogóle nie starzeć (czarodziejka?)
        - możliwe, że jeszcze żyje
        - w okolicy zamku Risseberg (Cidaris) ktoś próbował eksperymentować z goecją, ale skończyło się to rzeźnią; druidzi raczej nie parają się taką magią
        - Myszowór jest na Skellige i trzyma się całkiem nieźle; pochodzi z kręgu [Mayeńskiego](Mayena); był przyjacielem Calanthe
        - Finarrin proponuje pomoc w zlokalizowaniu Filippy
        - druid wyjawia, że Skovik "zaprosił go na ryby"
    - Po spacerze Finarrin idzie z Drummondem na wspomniane ryby. Ilana chcąc czymś zająć swoje myśli zaczyna pakować rzeczy do drogi. Odciąga ją od tego [szop-Enid](Enid), twierdząc, że znalazła kogoś w lesie. 
    - Niecałe dwie godziny drogi od wioski, na leśnej polanie leży ciało ubrane w druidyczną szatę. Emanuje czymś, co można by określić energią podobną do magicznej czarnej dziury. Uznając to za niebezpieczne, Ilana nie inwestyguje, zamiast tego wraca do wioski.
    - Gdy wszyscy schodzą się na wieczorny posiłek, są świadkami przybycia nieoczekiwanego (niechcianego?) gościa - elfki Tytanii.