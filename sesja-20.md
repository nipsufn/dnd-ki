### Sesja 20
1. [Wioska](#l_wioska) w [Brokilonie](#l_brokilon)
    * Nad ranem temperatura wydaje się być zdecydowanie niższa, a powietrze bardziej rześkie. Na wschodzie kłębią się ciężkie, śniegowe chmury.
    * Zbieramy szczątki driad: tej przemienionej w drzewo i tej przez nią zabitej. Chowamy obie na cmentarzu druidów.
    * Sprzątamy bałagan po powalonej chatce. [Ilanie](#g_ilana) udaje się zebrać trochę jadu drzewo-driady, który od wczoraj zmienił się w coś na kształt kawałka bursztynu.
    * [Kajetan](#g_kajetan) z [Mirną](#p_mirna) idą szukać ziół na antytoksynę. Druidka obiecała przyrządzić 2 eliksiry jeżeli uda im się zebrać potrzebne składniki.
    * [Ivar](#p_ivar) i [Skovik](#p_skovik) spędzają nadmiar wolnego czasu na braterskich zapasach i grze w karty. W obu tych zajęciach przewagę wykazuje ten starszy - to głównie dzięki posturze i kantowaniu.
    * Około południa zjawia się [Verenestra](#p_verenestra). [Ilana](#g_ilana) opowiada jej co zaszło poprzedniego wieczora. Elfka, po inspekcji grobu drzewo-driady, nalega na rozmowę z [Juniper](#p_juniper). Mówi, że to, co zaatakowało driadę to jakaś zaraza i że wiele złych rzeczy przeszło przez portal, który otworzyła [Eithne](#p_eithne).
    * W rozmowie z driadą elfka wypowiada słowo *formoria*. Zapytany o wyjaśnienie [Kajetan](#g_kajetan) tłumaczy je później [Ilanie](#g_ilana) jako *zaraza*, *plugastwo*.
    * Po rozmowie z driadą [Verenestra](#p_verenestra) niemal od razu znika tłumacząc, że musi o tym wszystkim poinformować [Tytanię](#p_tytania) i goszczącego w uzdrowisku elfa.
    * Atmosfera trochę się poprawia - [Kajetan](#g_kajetan) i [Mirna](#p_mirna) wracają z lasu ubawieni po pachy. [Ilana](#g_ilana) uświadamia elfa, że nie tylko on stara się o względy (i miejsce w łóżku) [Mirny](#p_mirna) - [Ivar](#p_ivar) też smali cholewki do jej przyjaciółki.
    * Podczas kolacji zapada plan budowy sauny. [Kajetan](#g_kajetan) gra z Drummondami w karty, próbując magią iluzji dopomóc swemu szczęściu. Niestety zostaje zauważony i przekręt się nie udaje - [Skovik](#p_skovik) wygrywa całą stawkę, ale pieniądze zgarnia [Ilana](#g_ilana) na "budżet podróżny".
    * Sielski nastrój zakłóca postać przedzierająca się przez chaszcze. Dziwnym przybyszem okazuje się być [Finarrin](#p_druid_finarrin) - zmęczony, zarośnięty i potargany dociera wreszcie do domu. Na widok [Ilany](#g_ilana) zdaje się cieszyć i smucić jednocześnie.
    * [Ilana](#g_ilana) zauważa na dłoni druida bliznę, a na kosturze - te same symbole, jak na totemie Protektora, na który natknęliśmy się w lesie.
    * [Finarrin](#p_druid_finarrin) zdaje się nie przepadać za [Aen Eldrin](#r_aen_eldrin). Nie jest zadowolony z ich obecności  w naszym świecie.
    * Lodowy kwiat przyniesiony przez kruka był prezentem od druida. [Finarrin](#p_druid_finarrin) opowiada, jak wygląda sytuacja w [Col Serrai](#l_col_serrai):
        * [Eithne](#p_eithne) jest sztucznie podtrzymywana przy życiu przez [Aurila](#p_auril), który zamknął ją w bloku lodu
        * zimowy elf wraz z [Tytanią](#p_tytania) planują zasypać ludzi śniegiem (tylko w [Brugge](#l_m_brugge), przy granicy z [Brokilonem](#l_brokilon), czy wszystkich ludzi?)
    * Rozchodzimy się na nocleg: 
        * driada [Juniper](#p_juniper) zostaje, ku niezadowoleniu [Kajetana](#g_kajetan), oddelegowana na noc pod opiekę [Mirny](#p_mirna)
        * [Ilana](#g_ilana) odsyła zaskoczonego [Skovika](#p_skovik) do jednej chaty z [Ivarem](#p_ivar), a sama odprowadza [Finarrina](#p_druid_finarrin) do ich wspólnego domu, nie chcąc stawiać mentora w niezręcznej sytuacji z obcymi nocującymi pod jego dachem
    * Wieczorem, na osobności [Finarrin](#p_druid_finarrin) wyjawia, dlaczego zasmucił go widok podopiecznej: pod presją [Aen Eldrin](#r_aen_eldrin), [Ilana](#g_ilana) została wskazana przez niego jako następca przysięgi złożonej Protektorowi. Druid był pewny, że dziewczyna nie wróci już do domu, więc będzie bezpieczna z dala od [Brokilonu](#l_brokilon) i Protektora.
2. Pierwszy dzień po powrocie [Finarrina](#p_druid_finarrin) - rano
    * Nad ranem [Ilana](#g_ilana) pomaga [Finarrinowi](#p_druid_finarrin) doprowadzić się do porządku. Opowiada mu po krótce co się działo pod jego nieobecność i prosi żeby jako naoczny świadek powiedział jej co dokładnie wydarzyło się w noc Beltane:
        * starszyzna druidów odprawiała coroczny rytuał przejścia
        * nastąpiło intensywne wyładowanie magii (najprawdopodobniej w tym samym momencie [Eithne](#p_eithne) otwierała portal w [Brokilonie](#l_brokilon))
        * część starszyzny przeskoczyła świadomością do pobliskich zwierząt - ich ciała padły pozbawione świadomości jak kukły
        * część druidów przemieniła się w dzikie zwierzęta i zaatakowała resztę
        * serdeczna przyjaciółka (partnerka) [Finarrina](#p_druid_finarrin), [Enid](#p_enid), zmieniła się w szopa pracza - w ciągu ostatnich kilku dni, buszując po spiżarni [Finarrina](#p_druid_finarrin) została kilkukrotnie przepędzona miotłą/butem przez nieświadomą [Ilanę](#g_ilana)
    * Razem z [Kajetanem](#g_kajetan) przygotowują śniadanie, na które schodzi się też reszta.
    * [Kajetan](#g_kajetan) dowiaduje się, że nalewkę z mandragory pędził niejaki [Pan Regis](#p_regis) z [Dillingen](#l_dillingen). Pan [Beaucler](#p_beaucler) z [Dillingen](#l_dillingen) może wiedzieć więcej.
    * Brokoloński Krąg Druidów powstał w czasach gdy lokalne elfy i ludzie zawarli rozejm, ich zadaniem jest utrzymać status quo.
    * [Bizoktor](#b_bizoktor), zwany "Leszym" (wg [Kajetana](#g_kajetan) "Leszkiem"), broni lasu na podstawie paktu zawieranego przez [Hierofanta](#p_druid_finarrin) Druidów.
    * [Hierofant](#p_druid_finarrin) wyznacza też swojego następce, który będzie dalej podtrzymywał pakt.
    * [Ilana](#g_ilana) oficjalnie "przyznaje się" do [Skovika](#p_skovik), czym wprawia [Finarrina](#p_druid_finarrin) w lekką konsternację.
    * [Skovik](#p_skovik) prosi [Finarrina](#p_druid_finarrin) o pomoc w swoim treningu. Niestety druid nie jest w stanie dokończyć jego przemiany, bo nauki druidów ze [Skellige](#l_wyspy_skellige) różnią się znacząco od tradycji i metod druidycznych z kontynentu. Decydujemy, że w takim wypadku trzeba nam bezzwłocznie ruszać na [Skellige](#l_wyspy_skellige), szczególnie że kompania zdaje się skłaniać ku opinii iż [Aen Eldrin](#r_aen_eldrin) należy omijać szerokim łukiem.
    * Po śniadaniu [Mirna](#p_mirna), ku niezadowoleniu [Kajetana](#g_kajetan), zaszywa się w swojej pracowni do końca dnia robiąc obiecane eliksiry. 
    * [Ilana](#g_ilana) prosi [Finarrina](#p_druid_finarrin) na słowo. Idą na spacer:
        * [Ilana](#g_ilana) wyjawia druidowi swoje dziwne sny i pyta o kobietę, której twarzy nie jest w stanie zobaczyć 
        * [Finarrin](#p_druid_finarrin) widział ją po raz pierwszy kiedy był jeszcze młody, a było to w [Mayenie](#l_mayena), a potem jeszcze raz kiedy, nieco starszy, był tam przejazdem
        * kobieta ta jest druidką, ale zdaje się w ogóle nie starzeć (czarodziejka?)
        * możliwe, że jeszcze żyje
        * w okolicy zamku Risseberg ([Cidaris](#l_cidaris)) ktoś próbował eksperymentować z goecją, ale skończyło się to rzeźnią; druidzi raczej nie parają się taką magią
        * [Myszowór](#p_myszowor) jest na [Skellige](#l_wyspy_skellige) i trzyma się całkiem nieźle; pochodzi z kręgu [Mayeńskiego](#l_mayena); był przyjacielem [Calanthe](#p_calanthe)
        * [Finarrin](#p_druid_finarrin) proponuje pomoc w zlokalizowaniu [Filippy](#p_filippa_eilhart)
        * druid wyjawia, że [Skovik](#p_skovik) "zaprosił go na ryby"
    * Po spacerze [Finarrin](#p_druid_finarrin) idzie z Drummondem na wspomniane ryby. [Ilana](#g_ilana) chcąc czymś zająć swoje myśli zaczyna pakować rzeczy do drogi. Odciąga ją od tego [szop-Enid](#p_enid), twierdząc, że znalazła kogoś w lesie. 
    * Niecałe dwie godziny drogi od wioski, na leśnej polanie leży ciało ubrane w druidyczną szatę. Emanuje czymś, co można by określić energią podobną do magicznej czarnej dziury. Uznając to za niebezpieczne, [Ilana](#g_ilana) nie inwestyguje, zamiast tego wraca do wioski.
    * Gdy wszyscy schodzą się na wieczorny posiłek, są świadkami przybycia nieoczekiwanego (niechcianego?) gościa - elfki [Tytanii](#p_tytania).