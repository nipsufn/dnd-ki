### Sesja 74
##### [Sesja 73](#sesja-73) [Sesja 75](#sesja-75)
1. Poranek w Dorian
    - Schodzimy na śniadanie. Za oknem ktoś się głośno awanturuje. Przed destylarnią motłoch z widłami i pałkami skanduje zarzuty przeciw destylarni, jakoby przez ich metody produkcji do Dorian ściągnął potwór - pożeracz koni.
    - Kajetan swoim podszeptywaniem próbuje sprowokować burdę. Zamiast tego udaje mu się sprawić, że jeden z osiłków cichcem podrzyna dwóch swoich kamratów.
    - {Elf}Kajetan dowiaduje się przy tym, że protest jest opłacany przez kogoś, nie wiemy jednak w dalszym ciągu dlaczego.
    - Zapytana kelnerka mówi, że protest trwa już od kilku dni. Podobno tydzień po pojawieniu się potwora, do miasta zjechał ktoś, kto miał się nim zająć. 
    - Rzeczony jegomość rzekomo wytropił, że potwór wylazł z okolic jeziorka, do którego destylarnia odprowadza swoje nieczystości.
    - Protest rozpierzcha się w panice gdy padają dwa wspomniane wcześniej trupy. Straż jest zdezorientowana i wypytuje nas o zajście.
    - Jeden ze strażników rozpoznaje Skovika, na którego postawił w walkach w Mantikorze. Ponoć wygrał dzięki niemu trochę sztuk złota, więc odpala {wyspiarzowi}Skovik parę groszy na piwo.
    - Idziemy do ratusza wypytać o potwora. Okazuje się, że nagroda podskoczyła do 750GP. Udaje nam się rzutem na taśmę spotkać z burmistrzem.
2. U burmistrza
    - Burmistrz, starszy, acz wciąż dobrze trzymający się jegomość, zdaje się być spokrewniony z Wielkim Łowczym z Wyzimy. W jego gabinecie wisi portret przedstawiający jego za młodszych lat z wyrostkiem podobnym do Feliksa usadzonym na kolanach.
    - Dowiadujemy się, że na bestię szło już kilka grup śmiałków, w tym Łowcy Czarownic i jakiś kapłan. Nikt jednak żyw nie powrócił.
    - Więcej informacji mamy szukać w Rdestowej Łące, u tamtejszego sołtysa.
    - Burmistrz poznaje, że Skovik podczas ostatniej wizyty posprzątał agentów Dijkstry i karze swoim podwładnym mieć nas na oku.
3. Do Gors Velen, etap II: Rdestowa Łąka
    - Wbrew protestom Kajetana, kupujemy osły i jedziemy do Rdestowej.
    - W drodze mija nas Remi, więc dołączamy się i dalej podróżujemy już wspólnie.
    - Remi jedzie do Biberveldtów. Wskazuje nam drogę do folwarku sołtysa.
    - Po drodze mija nas także znajomy wóz księgowego z Mariboru z obstawą. Wóz jedzie dość szybko, miga nam coś dziwnego wymalowanego na tyle wozu.
    - Docieramy na miejsce wieczorem. Co rzuca nam się od razu w oczy to to, że przeważają tutaj nieludzie: niziołki i półkrwi elfy.
    - Odwiedzamy sołtysa Wilhelma Hoffmeiera, który okazuje się być lekko podstarzałym niziołkiem. Patrzą nam na ręce, a napitkiem częstują z drewnianych pucharków, jakby nie do końca ufali, że niczego nie zwędzimy.
    - Sołtys wydaje się być całkiem sympatycznym jegomościem. Oferuje przedstawić nam świadka, który może trochę więcej opowiedzieć o potworze, choć zdaje się, że ten nie przeżył z nim bezpośredniego spotkania.
    - Wypytujemy o nocleg i takowy zostaje nam zaoferowany - w jednym z gospodarstw. Nie chcąc nadwyrężać gościnności i z racji na późną godzinę, szybko ulatniamy się na spoczynek, by rano rozpocząć dochodzenie.
