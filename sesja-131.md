### Sesja 131
##### [Sesja 130](#sesja-130) [Sesja 132](#sesja-132)
1. Ranny wiedźmin
    - Bladym świtem uwagę Kajetana przykuwa chwiejna postać we mgle zbliżająca się do obozu, zdaje się ciągnąca coś.
    - Elf rozpoznaje w przybyszu otumanionego eliksirami rannego Gaetana. Pomaga półprzytomnemu wiedźminowi dotrzeć do jego jaskiniowego obozowiska, opatrzyć rany i odciąć cierniste pnącza zaciśnięte na jego szyi.
    - Potwór, którego przytaszczył do jaskini to jeden z krzaczaków Druida - bestia przypominająca wielkiego psa lub wilka, spleciona z ciernistych kłączy i innych roślin.
    - Wiedźmin stwierdza, że w lesie zalągł się młody Leszy, który podporządkował sobie okolicznych bandytów mający obóz na skraju lasu. To na niego poluje.
    - Późnym ranem wyruszają razem do miasta, by porozmawiać z Mozaik i Larsem.
    - Kajetan odbiera krótką, ponaglającą wiadomość Mozaik - wygląda na to, że plany trzeba przyspieszyć.
2. Przez Usta i mgłę do drzewa
    - Ilana skutecznie odwraca uwagę Ust od wieśniaków domagając się audiencji u Druida. Tym samym staje się mimowolnie częścią przedstawienia pt. "patrzcie i bierzcie przykład innowiercy", do wtóru rechotających pachołków-kultystów.
    - Mówca ma widoczną domieszkę elfiej krwi. W ręku dzierży kostur opleciony ciernistym pnączem, a u pasa - druidzki sierp. Na odsłoniętych fragmentach rąk i szyi uwagę przykuwają blizny po oparzeniu.
    - Usta chce wiedzieć w jakim celu miałoby się odbyć to spotkanie. Jest poirytowany, ale i zaciekawiony butą {druidki}Ilana - w rozmowie cały czas usiłuje pokazać, gdzie jej miejsce, ku widocznej uciesze swoich sługusów. Mimo to Ilana nie daje się zastraszyć, ani też sprowokować. Odpowiada zgodnie z prawdą, że może zaoferować Druidowi pomoc w realizacji jego planu wysiedleńczego.
    - Ruszamy w drogę. Grupa narzuca mordercze tempo, jakby starając się zgubić dziewczynę. Mimo to Ilana nie ma większego problemu z dotrzymaniem im kroku.
    - W drodze {druidka}Ilana upuszcza, niespecjalnie cicho, pozostałe czujki. Zauważa to jeden z pachołków i przestraszony nie na żarty ruga ją, by zachowała ciszę albo ściągnie im na kark potwory.
    - Docieramy do skraju spowitego mgłą lasu. Gdy Usta zapowiada Ilanę, ta próbuje wyczuć nastrój tego lasu. Jest raczej neutralny, ale wyraźnie pod czyimś wpływem, jakby stłamszony.
    - Mówca żegna się z {druidką}Ilana, życząc jej powodzenia, jednocześnie wyrażając swoją silną wątpliwość w ponowne spotkanie. Innymi słowy, nie życzy jej dobrze i wydaje się być przekonany, że nie wyjdzie z lasu żywa. Zabiera swoich pachołów i odchodzi.
    - Mgła przepuszcza Ilanę przez las podobnie jak niedawno ta w Brokilonie. Ścieżkę wytyczają jej drzewa, jakby na bieżąco tworząc drogę.
    - Wyprawa kończy się na otwartej polanie, na której nie ma już mgły. Jest za to wielki, potężny, stary jesion otoczony tuzinem kamiennych obelisków podobnych do tych w Mayenie.
    - Druid wita przybyszkę. Ilana słyszy w głowie silny męski głos, natomiast w uszach - dziwny, zniekształcony szept i szum liści. Głos nie jest wrogi, brzmi wiekowo, mądrze i zapraszająco, trochę jakby rozmawiała z Finarrinem:
        - Ilana wykłada swoją sprawę, formułuje ją w prostych, szczerych słowach
        - Druid stwierdza że ludzie nie zasługują na pomoc, a magowie są źli i nienaturalni
        - uważa, że ratowanie czarodziejki przed śmiercią jest sprzeczne z naturą
        - Ilana zwinnie odbija jego argumenty stwierdzeniem, że przecież magia wywodzi się z żywiołów, a więc z natury
        - jeżeli matka natura uzna, że Keira powinna umrzeć, to i tak znajdzie sposób na pozbycie się jej pomimo naszych starań
    - W czasie rozmowy Druid zachęca {dziewczynę}Ilana, by spojrzała w jego oblicze. Obchodzi więc drzewo, które aż drży od magii. Dopiero stając po jego drugiej stronie konstatuje, że w drzewo powoli wrasta niegdyś piękny, smukły, muskularny elf.
    - Pogoda na polanie, początkowo słoneczna i bezchmurna, zmienia się wraz z biegiem rozmowy, jak gdyby oddawała nastrój gospodarza, początkowo nieobecnego i jakby trochę odklejonego od rzeczywistości. W miarę dysputy elf staje się bardziej obecny i - z braku lepszego słowa - ludzki. Na polanę, wraz ze wspomnieniami wkradają się chmury i lekki wiatr.
    - Druid stwierdza, że {dziewczyna}Ilana przypomina mu kogoś z jego przeszłości, kogo dawno nie widział, a o kim już zapomniał i że jej mentor może być z niej dumny. Rozmowa toczy się dalej:
        - Ilana zadaje mu szczere pytanie: czy jego dawne imię to Ivryn
        - stary druid nie zaprzecza, ale i jednoznacznie nie potwierdza; mówi tylko, że dawno nie słyszał tego miana
        - żałuje tego, co wydarzyło się w Carreras; gdyby mógł odczynić to, co się tam stało, zrobiłby to bez namysłu
        - twierdzi, że są rzeczy niewybaczalne
        - przyznaje, że czas nie zagoił jego nienawiści, którą zawlókł ze sobą do Ysgith, mając nadzieję spocząć w bagiennym lesie, któremu ostatecznie szkodzi
        - Ilana informuje go, że Esme została już uwolniona spod klątwy i że jest już w lepszym miejscu
        - druid nadal nie zgadza się na pomoc w leczeniu czarodziejki, ale dziękuje - zdaje się całkiem szczerze - za rozmowę, która pomogła mu szerzej otworzyć oczy i uświadomiła lub też przypomniała pewne rzeczy
    - Nie chcąc nadwyrężać cierpliwości gospodarza, Ilana dziękuje za gościnę i opuszcza polanę. Gdy wychodzi z lasu - o dziwo po jego przeciwnej, północnej stronie - otrzymuje identyczną co Kajetan, lakoniczną wiadomość od Mozaik.

##### [Sesja 130](#sesja-130) [Sesja 132](#sesja-132)