### Sesja 26
##### [Sesja 25](#sesja-025) [Sesja 27](#sesja-027)
1. [Wioska Druidów](Wioska) - dzień zmartwychwstania (dzień przygotowań)
    - Po odejściu Aen Eldrin rozmawiamy z Finarrinem:
        - w zależności od samopoczucia Ivara i Enid, wyruszamy najdalej za kilka dni
        - trzeba uważać na mgłę - Kajetan wspomina o niej i pyta druida, czy nie mógłby rzucić okiem na Ilanę, bo ta zdaje się też straciła fragment wspomnień
        - Ilana korzystając z okazji pyta o Doreein; dowiaduje się, że ta nie chce wrócić do dawnego życia
        - Finarrin może przygotować kilka eliksirów na drogę, ale potrzebuje składników
        - dokładnie opisuje Kajetanowi specyficzny grzyb potrzebny do produkcji konkokcji leczącej, który elf obiecuje dostarczyć
        - wspomina też o córce pszczelarza z Medownej, która studiowała niegdyś na Aretuzie
        - zapasy jedzenia się kończą - jeśli mamy wyruszyć, trzeba by zapolować i przygotować jedzenie na drogę
    - Rozchodzimy się każdy w swoją stronę - Ilana z zamiarem pójścia na polowanie, Kajetan z kolei idzie porozmawiać z Mirną.
    - Mirna nie zamierza wyruszyć z nami. Czuje się przytłoczona i w dalszym ciągu przerażona tym, co w ostatnim czasie zaszło w wiosce. Druidka rozważa podróż do Kerack, chce otworzyć w mieście sklep zielarski.
    - Ilana mija w progu braci Drummond. Ivar wygląda nie najgorzej, ale dalej wydaje się być mocno osłabiony.
    - [Druidka](Ilana) porządkuje swoje rzeczy nosząc się z zamiarem wyruszenia do chaty Enid, aby odzyskać kij, który obiecała przynieść mentorce poprzedniego wieczora. Zostawia figurkę podarowaną przez Skovika.
    - Kajetan sposobi się do grzybobrania. Chodzi po wiosce zbierając patyki do realizacji swojego planu. 
    - Ruszając w stronę lasu [elf](Kajetan) zauważa Drummondów przy porannej gimnastyce - Skovik pomaga bratu nabrać nieco sił przy wyraźnym trudzie i wysiłkach ze strony Ivara.
    - Skovik obrzuca Kajetana spojrzeniem godnym bazyliszka, gdy ten pyta Ivara _"Jak się czujesz po powrocie z zaświatów?"_
2. Grzybobranie i wyprawa po kij
    - Kajetan, znalazłszy odpowiednie patyki do konstrukcji podbieraka do grzybów, idzie na pobliski cmentarz.
    - Cmentarz druidów wydaje się być zbyt stary i zbyt suchy, żeby wyrósł tam poszukiwany grzyb. [Elf](Kajetan) udaje się więc do lasu, szukać w wilgotniejszej ziemi przy strumieniu.
    - Jedyne, co znajduje, to wielki placek łajna, prawdopodobnie Morvudda. Ląduje w nim tak, że z trudem wyszarpuje nogę prawie tracąc przy tym but.
    - W tym samym czasie Ilana udaje się do chaty Enid. Kiedy dociera na miejsce, zastaje niecodzienny widok: 
        - chata jest porośnięta mchem i pnączami, ale nie kolczastymi, a zwykłymi
        - wszędzie pełno kwiatów
        - dookoła chaty fruwa chmara motyli i ważek
        - przed chatą rosną grzyby, wyglądają trochę jakby rosły w kręgu
        - temperatura jest zdecydowanie zbyt wysoka jak na tę okolicę i obecną porę roku
    - Kiedy druidka podchodzi bliżej i zagląda przez okno, motyle kłębią się wokół niej wyraźnie zainteresowane.
    - Drzwi są zamknięte, a u ich dołu widać ślady drobnych pazurków (możliwe, że szopa). Korzystając ze znanej sobie skrytki mentorki, Ilana szybko znajduje zapasowy klucz i otwiera drzwi.
    - W środku panuje półmrok. Na łóżku leży trochę porozrzucanych ubrań. Na trójnogu za biurkiem stoi tarcza strzelnicza z przybitymi kawałkami pergaminu, a na nich imiona: Madame Karoll, Faolitarna, Rayla, Yaevinn.
    - Ilana, nie mitrężąc, wrzuca w prześcieradło co bardziej użyteczne rzeczy:
        - ubrania
        - deskę ze strunami okazującą się być gusli - instrumentem popularnym w Kaedwen
        - dwie metalowe odznaki: jedną z symbolem Aedirn i jedną nieco inną, ale w identycznej kolorystyce (róża wiatrów, kolory kręgów od zewnątrz: czarny, żółty, czerwony)
    - Montuje pakunek na odnalezionym pod sufitem kiju - ulubionej broni Enid. Po namyśle zabiera także samą tarczę, jednak bez przybitych do niej zwitków.
    - Oddalając się w las Ilana próbuje przyjrzeć się motylowi, który uczepił się jej rękawa. Motyl okazuje się mieć w rzeczywistości niezwykle mikroskopijną, humanoidalną formę i jedynie motyle skrzydełka. Po chwili ucieka spłoszony nie wiadomo czym.
    - Ilana, słysząc w oddali przekleństwa Kajetana, podąża w tamtym kierunku. Wspólnie wracamy do wioski na kolację.
    - [Druidka](Ilana) udaje się z odzyskanymi rzeczami w odwiedziny do Enid. Kobietę wyraźnie cieszy widok kija. Po raz pierwszy od "powrotu" staje o własnych siłach na nogi i zaczyna mówić.
    - Wychodząc od Finarrina widzimy Drummondów sprzątających resztki powalonej chaty, którą zajmowali przed atakiem Morvudda. 
    - Ilana pomaga uprzątnąć deski i wygrzebać pozostawione resztki dobytku braci. Przy okazji zbiera także wszelkie kawałki zbroi Ivara.
    - Druidka oferuje Ivarowi pomoc w nareperowaniu jego zbroi. Razem ze Skovikiem odprowadzają go do chaty. Ilana prosi Skovika na słowo.
    - Podczas szczerej rozmowy dwójka wyjaśnia sobie to i owo. Przeprosiny druidki najwyraźniej zostają przyjęte, ale mimo to Ilana zabiera swoje rzeczy, chcąc dać braciom trochę prywatności i spokoju.
3. Pierwszy dzień po zmartwychwstaniu
    - Powoli schodzimy się na śniadanie. Ilana z Kajetanem i Mirną nakrywają do stołu, kiedy do towarzystwa dołącza Finarrin prowadząc Enid, nie do końca zadowoloną z tak widocznie okazywanej jej troski.
    - Między [partnerką Finarrina](Enid), a Kajetanem dochodzi do wymiany uprzejmości. Ku zdziwieniu wszystkich, a w szczególności samego elfa, Enid nie reaguje agresywnie, a wręcz przeciwnie, choć tradycyjnie nie przebiera w słowach i wali prosto z mostu, komentując przy tym "poprawę gustu Mirny".
    - Okazuje się że wracająca do zdrowia mentorka wyjątkową antypatią darzy Wiewiórki, a nie wszystkich elfów
    - Widząc zbliżających się do stołu wyspiarzy, Enid bezceremonialnie pyta Ilanę, z którym z nich druidka się spotyka. Najwyraźniej szop-Enid widział zbyt mało rozpoznawalne fragmenty, by mogła sama odgadnąć.
    - Nastroje przy stole poprawiają się dzięki luźnej dyskusji i butelce spirytusu, sztuczką "przyprawionej" przez Kajetana smakiem bimbru z mandragory (Enid też rozpoznaje ten trunek, podoba jej się sztuczka). Sielski nastrój przerywa dopiero przybycie Aen Eldrin.
    - Czwórca pyta, kiedy planujemy wyruszyć w drogę. Przynosi też po jednym darze od każdego z elfów: 
        - od Tytanii dla Skovika - pukiel włosów gorejących jak płomień
        - od Aurila dla Kajetana - perłę zimną jak lód, naładowaną mocą (arcane focus)
        - od Verenestry dla Ivara - dar życia i cząstkę mocy jesiennej elfki, które otrzymał poprzedniego dnia
        - od Oberona dla Ilany - fletnię pana z rogu pokonanego Morvudda
    - Ivar wyraźnie nie rozumie, o czym mówi Verenestra. Pomimo komentarzy Kajetana i rozmowy z Ilaną, Skovik nie powiedział bratu, że ten był martwy.
    - W trakcie rozmowy z Aen Eldrin Kajetan decyduje, że najwyższy czas powiedzieć Ivarowi o jego śmierci i zmartwychwstaniu.
    - Po odejściu elfów napięcie wiszące w powietrzu znika, Kajetan i Skovik, równocześnie i niemal chórem, najwyraźniej jeden próbując uprzedzić drugiego, wyjaśniają młodszemu wyspiarzowi, że dzięki Verenestrze wrócił z zaświatów.
    - Towarzystwu powoli wraca humor, choć Ivar jest wciąż zaszokowany informacją o własnym zmartwychwstaniu.
    - Enid prosi Skovika o mały sparring w ramach rozruszania zastanych mięśni. Wyspiarz zgadza się niepewnie po dłuższej chwili namysłu i zachęcie ze strony Ilany. Zostaje nieźle obity, choć i Enid też porządnie obrywa. Wynik pojedynku zostaje podyktowany jednak na korzyść starszej druidki.
    - Reszta dnia upływa na dostrajaniu się do otrzymanych darów i wypróbowywaniu ich.

##### [Sesja 25](#sesja-025) [Sesja 27](#sesja-027)