### Sesja 11
##### [Sesja 10](#sesja-010) [Sesja 12](#sesja-012)
#### 2 tygodnie przed Solistitium zimowym
1. Do Carreras
    - Kajetan przypomina sobie że elfy też świętują Solistitium zimowe, Midivern - w tym czasie granica między płaszczyznami magicznymi jest najsłabsza.
    - Robimy ostatnie zakupy na drogę (między innymi kupujemy od Marii ostatnie butelki nalewki z Mandragory).
    - Kajetan dopytuje czyjej produkcji jest nalewka. Dowiaduje się, że pędził ją jakiś zielarz z Dillingen.
    - Ilana kupuje lalkę i daje ją Elizie prosząc, żeby przekazała ją Darii przy następnej wizycie w świątyni.
    - W drodze, już za świątynią Melitele, mija nas silnie strzeżony transport wojska [Redańskiego](Redania) - 8 wozów podróżujących na północ.
    - Zbliżając się do Carreras przeprawiamy się przez most utrzymywany przez Trolle żądające myta. Większość drużyny ucieka, Ilana i Ivar są zbyt wolni - rozmawiają z potworami, przekonując jednego z nich by ich puścił. Wkrótce drużyna rusza dalej.
    - Na rozstaju dróg widać zerwane ogłoszenie nt. rekrutacji kapłanek i pomocy do świątyni Melitele. Zawieszamy nowe ogłoszenie, Kajetan dodatkowo wiesza groźbę do kogokolwiek zrywającego ogłoszenia.
    - Zaraz przed bramami miasta, krótko po zachodzie słońca, otacza nas mgła, wyrządzając nam sporą krzywdę. Udaje nam się dobiec do bram w ostatniej chwili.
2. Carreras - przybycie
    - Strażnicy kończą zamykać bramę i odprowadzają nas do karczmy. Miasteczko jest oświetlone niesamowitą ilością pochodni - jest to jedyny sposób by odgonić mgłę i panoszące się w niej ogniki - Mglaki.
    - Na rynku handluje [Zielarka](Esme) która podobno jest w stanie pomóc z obrażeniami zadawanymi przez mglaki.
    - W mieście niedawno była elfka - możliwe, że ta sama, która odwiedziła Świątynię Melitele. Dobrze odziana, blond warkocz zawinięty z tyłu głowy, konno, chciała rozmawiać z Kapitanem straży Johanesem, odwiedziła bagna i wyruszyła w dalszą drogę.
    - Udajemy się na nocleg do pierwszej lepszej karczmy. Szyld nad drzwiami głosi "Pod Lisem Przecherą".
    - Najgorzej z naszej piątki wygląda Leiv - jest trupio blady i zimny jak lód. Magia Ilany nie jest w stanie mu pomóc. 
    - Skovik wydaje się być zaniepokojony i przygnębiony stanem brata. Obwinia się, że nie może mu pomóc.
    - Śmiertelnie zmęczeni udajemy się na nocleg.
2. Carreras - dzień pierwszy
    - Budzimy się dopiero koło południa, przesypiając porę śniadania.
    - Odwiedzamy [zielarkę](Esme), która:
        - przyznaje, że zioła sprzedawane ludziom, którzy mieli nieszczęście iść przez mgłę to placebo - pomaga im dobry, długi sen
        - opowiada, że niebezpieczna mgła na bagnach panuje od dawna, zaczęła pokrywać coraz większy teren po Dwuksiężycowej Nocy
        - w samych widłach rzek znajdują się ruiny - druidzki menhir, punkt Mocy
        - dawniej od czasu do czasu Carreras odwiedzał [zielarz z Dillingen](Regis), destylował nalewkę z Mandragory
    - Strażnicy nie wiedzą aby była jakaś nagroda za rozwiązanie problemu z Mgłą.
    - Kupujemy zapasy mięsa na drogę - wymagają jednak przygotowania, czym obiecuje zająć się Ilana.
    - Ilana wraca do [zielarki](Esme), starając się wykryć magię. Dochodzi do krótkiej konfrontacji, stragan kończy na głowie druidki, a [zielarki](Esme) ani widu, ani słychu.
    - Ilana i Leiv wybierają się na polowanie na gigantyczne żaby. Reszta drużyny zaczyna przygotowywać zapasy.
    - Wieczorem Ilana suszy zakupione jedzenie na drogę.
    - Druidka orientuje się, że [zielarka](Esme) ucięła jej pukiel włosów podczas zamieszania przy straganie, mówi o tym Kajetanowi.
2. Carreras - dzień drugi
    - Kajetanowi zdaje się, że wiele klątw i innych niebezpiecznych magicznych procesów wymaga przedmiotu potencjalnej ofiary, naciska aby odszukać [zielarkę](Esme), odzyskać pukiel i potencjalnie skrócić babę o głowę.
    - Drużyna wyrusza w poszukiwaniu [zielarki](Esme), kierując się w stronę menhiru - mamy podejrzenia, że kobieta jest potężniejsza, niż daje po sobie poznać, kierunek potwierdza jeden z łowców polujących w okolicy.
    - Ilana używa magii aby odszukać swoje włosy, wyczuwa je w trzech punktach
    - W pół drogi do menhiru atakuje nas dwóch żaboludzi, próbując porwać Ilanę.
    - Drużyna jest zmęczona, wracamy na noc do miasta planując zakończyć sprawę następnego dnia.
    - Zaniepokojeni próbą porwania (spodziewaliśmy się walki do ostatniej kropli krwi), pomimo nocowania w karczmie wystawiamy warty.
    - Kajetan zauważa przez okno nad ranem wielką ilość rechoczących żab, zdających się obserwować okno naszego pokoju.
2. Carreras - dzień trzeci
    - Wszyscy w mieście źle spali, ulice wydają się opustoszałe.
    - Wyruszamy tą samą drogą, co poprzedniego dnia.
    - Po drodze nie atakuje nas trzeci żaboludź, którego się spodziewaliśmy.
    - Docieramy aż do samego menhiru. Na miejscu, miast kamienia przed oczami wyrasta nam wielki kopiec. W połowie drogi na jego szczyt zatrzymujemy się - zaczyna się robić grząsko, słyszymy płacz dziecka i widzimy wrony krążące nad nami.
    - Ilana żąda "audiencji", otwiera się przed nami tunel prowadzący w głąb rytualnego wzgórza.
    - [Zielarka](Esme) okazuje się być materializacją duszy dziecka przybitego do właściwego menhiru, kamienia w środku kurhanu, przeklętego przez Arcydruida Ivryna, skazaną na nawiedzanie Carreras - miasta, które zaczęło osuszać bagna, polować na okoliczną zwierzynę i zanieczyszczać wodę w rzece.
    - [Zielarka](Esme) błaga, aby ją uwolnić zanim klątwa zmusi ją do ataku.
    - Sytuacja zdaje się beznadziejna. Kajetan decyduje się zaczerpnąć spore ilości Mocy, ryzykując życie, aby zniszczyć przeklęty menhir. Częściowo mu się to udaje, czym przełamuje swoją blokadę, znacząco się wyniszczając.
    - Ilana ostatecznie rozbija rozkruszony menhir, uwalniając [zielarkę](Esme) od klątwy. Druidka zabiera kryształ, który znajdował się wewnątrz obelisku.
    - Docieramy z powrotem do miasta, po zmroku. Mgły ustąpiły. Kierujemy się do karczmy na noc.
##### [Sesja 10](#sesja-010) [Sesja 12](#sesja-012)