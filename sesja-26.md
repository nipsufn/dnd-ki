### Sesja 26
1. [Wioska Druidów](#l_wioska) - dzień zmartwychwstania (dzień przygotowań)
    * Po odejściu [Aen Eldrin](#r_aen_eldrin) rozmawiamy z [Finarrinem](#p_druid_finarrin):
        * w zależności od samopoczucia [Ivara](#p_ivar) i [Enid](#p_enid), wyruszamy najdalej za kilka dni
        * trzeba uważać na mgłę - [Kajetan](#g_kajetan) wspomina o niej i pyta druida, czy nie mógłby rzucić okiem na [Ilanę](#g_ilana), bo ta zdaje się też straciła fragment wspomnień
        * [Ilana](#g_ilana) korzystając z okazji pyta o [Doreein](#p_doreein); dowiaduje się, że ta nie chce wrócić do dawnego życia
        * [Finarrin](#p_druid_finarrin) może przygotować kilka eliksirów na drogę, ale potrzebuje składników
        * dokładnie opisuje [Kajetanowi](#g_kajetan) specyficzny grzyb potrzebny do produkcji konkokcji leczącej, który elf obiecuje dostarczyć
        * wspomina też o córce pszczelarza z [Medownej](#l_medowna), która studiowała niegdyś na [Aretuzie](#l_wyspa_thanedd)
        * zapasy jedzenia się kończą - jeśli mamy wyruszyć, trzeba by zapolować i przygotować jedzenie na drogę
    * Rozchodzimy się każdy w swoją stronę - [Ilana](#g_ilana) z zamiarem pójścia na polowanie, [Kajetan](#g_kajetan) z kolei idzie porozmawiać z [Mirną](#p_mirna).
    * [Mirna](#p_mirna) nie zamierza wyruszyć z nami. Czuje się przytłoczona i w dalszym ciągu przerażona tym, co w ostatnim czasie zaszło w wiosce. Druidka rozważa podróż do [Kerack](#l_kerack), chce otworzyć w mieście sklep zielarski.
    * [Ilana](#g_ilana) mija w progu braci Drummond. [Ivar](#p_ivar) wygląda nienajgorzej, ale dalej wydaje się być mocno osłabiony.
    * [Druidka](#g_ilana) porządkuje swoje rzeczy nosząc się z zamiarem wyruszenia do chaty [Enid](#p_enid) aby odzyskać kij, który obiecała przynieść mentorce poprzedniego wieczora. Zostawia figurkę podarowaną przez [Skovika](#p_skovik).
    * [Kajetan](#g_kajetan) sposobi się do grzybobrania. Chodzi po wiosce zbierając patyki do realizacji swojego planu. 
    * Ruszając w stronę lasu [elf](#g_kajetan) zauważa Drummondów przy porannej gimnastyce - [Skovik](#p_skovik) pomaga bratu nabrać nieco sił przy wyraźnym trudzie i wysiłkach ze strony [Ivara](#p_ivar).
    * [Skovik](#p_skovik) obrzuca [Kajetana](#g_kajetan) spojrzeniem godnym bazyliszka, gdy ten pyta [Ivara](#p_ivar) _"Jak się czujesz po powrocie z zaświatów?"_
2. Grzybobranie i wyprawa po kij
    * [Kajetan](#g_kajetan), znalazłszy odpowiednie patyki do konstrukji podbieraka do grzybów, idzie na pobliski cmentarz.
    * Cmentarz druidów wydaje się być zbyt stary i zbyt suchy żeby wyrósł tam poszukiwany grzyb. [Elf](#g_kajetan) udaje się więc do lasu, szukać w wilgotniejszej ziemi przy strumieniu.
    * Jedyne, co znajduje to wielki placek łajna, prawdopodobnie [Morvudda](#b_bizoktor). Ląduje w nim tak, że z trudem wyszarpuje nogę prawie tracąc przy tym but.
    * W tym samym czasie [Ilana](#g_ilana) udaje się do chaty [Enid](#g_ilana). Kiedy dociera na miejsce, zastaje niecodzienny widok: 
        * chata jest porośnięta mchem i pnączami, ale nie kolczastymi, a zwykłymi
        * wszędzie pełno kwiatów
        * dookoła chaty fruwa chmara motyli i waszek
        * przed chatą rosną grzyby, wyglądają trochę jakby rosły w kręgu
        * temperatura jest zdecydowanie zbyt wysoka jak na tą okolicę i obecną porę roku
    * Kiedy druidka podchodzi bliżej i zagląda przez okno, motyle kłębią się wokół niej wyraźnie zainteresowane.
    * Drzwi są zamknięte, a u ich dołu widać ślady drobnych pazurków (możliwe, że szopa). Korzystając ze znanej sobie skrytki mentorki, [Ilana](#g_ilana) szybko znajduje zapasowy klucz i otwiera drzwi.
    * W środku panuje półmrok. Na łóżku leży trochę porozrzucanych ubrań. Na trójnogu za biurkiem stoi tarcza strzelnicza z przybitymi kawałkami pergaminu, a na nich imiona: Madame Karoll, Faolitarna, Rayla, [Yaewin](#p_yaevinn).
    * [Ilana](#g_ilana), nie mitrężąc, wrzuca w prześcieradło co bardziej użyteczne rzeczy:
        * ubrania
        * deskę ze strunami okazującą się być gusli - instrumentem popularnym w Kaedwen
        * dwie metalowe odznaki: jedną z symbolem Aedirn i jedną nieco inną, ale w identycznej kolorystyce (róża wiatrów, kolory kręgów od zewnątrz: czarny, żółty, czerwony)
    * Montuje pakunek na odnalezionym pod sufitem kiju - ulubionej broni [Enid](#p_enid). Po namyśle zabiera także samą tarczę, jednak bez przybitych do niej zwitków.
    * Oddalając się w las [Ilana](#g_ilana) próbuje przyjrzeć się motylowi, który uczepił się jej rękawa. Motyl okazuje się mieć w rzeczywistości niezwykle mikroskopijną, humanoidalną formę i jedynie motyle skrzydełka. Po chwili ucieka spłoszony nie wiadomo czym.
    * [Ilana](#g_ilana), słysząc w oddali przekleństwa [Kajetana](#g_kajetan), podąża w tamtym kierunku. Wspólnie wracamy do wioski na kolację.
    * [Druidka](#g_ilana) udaje się z odzyskanymi rzeczami w odwiedziny do [Enid](#p_enid). Kobietę wyraźnie cieszy widok kija. Po raz pierwszy od "powrotu" staje o własnych siłach na nogi i zaczyna mówić.
    * Wychodząc od [Finarrina](#p_druid_finarrin) widzimy Drummondów sprzątających resztki powalonej chaty, którą zajmowali przed atakiem [Morvudda](#b_bizoktor). 
    * [Ilana](#g_ilana) pomaga uprzątnąć deski i wygrzebać pozostawione resztki dobytku braci. Przy okazji zbiera także wszelkie kawałki zbroi [Ivara](#p_ivar).
    * Druidka oferuje [Ivarowi](#p_ivar) pomoc w nareperowaniu jego zbroi. Razem ze [Skovikiem](#p_skovik) odprowadzają go do chaty. [Ilana](#g_ilana) prosi [Skovika](#p_skovik) na słowo.
    * Podczas szczerej rozmowy dwójka wyjaśnia sobie to i owo. Przeprosiny druidki najwyraźniej zostają przyjęte, ale mimo to [Ilana](#g_ilana) zabiera swoje rzeczy, chcąc dać braciom trochę prywatności i spokoju.
3. Pierwszy dzień po zmartwychwstaniu
    * Powoli schodzimy się na śniadanie. [Ilana](#g_ilana) z [Kajetanem](#g_kajetan) i [Mirną](#p_mirna) nakrywają do stołu, kiedy do towarzystwa dołącza [Finarrin](#p_druid_finarrin) prowadząc [Enid](#p_enid), nie do końca zadowoloną z tak widocznie okazywanej jej troski.
    * Między [partnerką Finarrina](#p_enid), a [Kajetanem](#g_kajetan) dochodzi do wymiany uprzejmości. Ku zdziwieniu wszystkich, a w szczególności samego elfa, [Enid](#p_enid) nie reaguje agresywnie, a wręcz przeciwnie, choć tradycyjnie nie przebiera w słowach i wali prosto z mostu, komentując przy tym "poprawę gustu [Mirny](#p_mirna)".
    * Okazuje się że wracająca do zdrowia mentorka wyjątkową antypatią darzy Wiewiórki, a nie wszystkich elfów
    * Widząc zbliżających się do stołu wyspiarzy, [Enid](#p_enid) bezceremonialnie pyta [Ilanę](#g_ilana), z którym z nich druidka się spotyka.
    * Nastroje przy stole poprawiają się dzięki luźnej dyskusji i butelce spirytusu "przyprawionej" sztuczką przez [Kajetana](#g_kajetan) smakiem bimbru z mandragory ([Enid](#p_enid) też rozpoznaje ten trunek, podoba jej się sztuczka). Sielski nastrój przerywa dopiero przybycie [Aen Eldrin](#r_aen_eldrin).
    * Czwórca pyta, kiedy planujemy wyruszyć w drogę. Przynosi też po jednym darze od każdego z elfów: 
        * od [Tytanii](#p_tytania) dla [Skovika](#p_skovik) - pukiel włosów gorejących jak płomień
        * od [Aurila](#p_auril) dla [Kajetana](#g_kajetan) - perłę zimną jak lód, naładowaną mocą (arcane focus)
        * od [Verenestry](#p_verenestra) dla [Ivara](#p_ivar) - dar życia i cząstkę mocy jesiennej elfki, które otrzymał poprzedniego dnia
        * od [Oberona](#p_oberon) dla [Ilany](#g_ilana) - fletnię pana z rogu pokonanego [Morvudda](#b_bizoktor)
    * [Ivar](#p_ivar) wyraźnie nie rozumie o czym mówi [Verenestra](#p_verenestra). Pomimo komentarzy [Kajetana](#g_kajetan) i rozmowy z [Ilaną](#g_ilana), [Skovik](#p_skovik) nie powiedział bratu, że ten był martwy.
    * W trakcie rozmowy z [Aen Eldrin](#r_aen_eldrin) [Kajetan](#g_kajetan) decyduje, że najwyższy czas powiedzieć [Ivarowi](#p_ivar) o jego śmierci i zmartwychwstaniu.
    * Po odejściu elfów napięcie wiszące w powietrzu znika, [Kajetan](#g_kajetan) i [Skovik](#p_skovik), równocześnie i niemal chórem, najwyraźniej jeden próbując uprzedzić drugiego, wyjaśniają młodszemu wyspiarzowi, że dzięki [Verenestrze](#p_ivar) wrócił z zaświatów.
    * Towarzystwu powoli wraca humor, choć [Ivar](#p_ivar) jest wciąż zaszokowany informacją o własnym zmartwychwstaniu.
    * [Enid](#p_enid) prosi [Skovika](#p_skovik) o mały sparring w ramach rozruszania zastanych mięśni. Wyspiarz zgadza się niepewnie po dłuższej chwili namysłu i zachęcie ze strony [Ilany](#g_ilana). Zostaje nieźle obity, choć i [Enid](#p_enid) też porządnie obrywa. Wynik pojedynku zostaje podyktowany jednak na korzyść starszej druidki.
    * Reszta dnia upływa na dostrajaniu się do otrzymanych darów i wypróbowywaniu ich.