### Sesja 90
##### [Sesja 89](#sesja-89) [Sesja 91](#sesja-91)
1. Miejskie sprawunki
    - Nie chcąc nadużywać gościnności kapłanek, zostawiamy wiadomość dla Matki Ioli, że udajemy się na jakiś czas do miasta. 
    - Na odchodnym tknięta przeczuciem Ilana sprawdza odzyskany dobytek Skovika. W jego rzeczach, oprócz miecza, brakuje też dwóch wystruganych przez niego figurek: wilczycy i totemu niedźwiedzia.
    - Ilanie udaje się uprosić Kajetana o kolejną wiadomość do Lödbrokea. Pyta łowcę o to komu wiezie Skovika. Dostaje kolejną ogólnikową odpowiedź o bogach i ich decyzjach, ale wyspiarz zgadza się zaczekać. Ostrzega tylko, że będzie sobie umilać ten czas najazdami na okoliczne wioski by grabić i mordować. Dalsza część wiadomości zostaje urwana przez naturę zaklęcia.
    - W drodze do miasta widzimy jak gryf porywa z pastwiska jedną z krów. Kajetan wysyła za nim swoją sowę aby znaleźć leże bestii. Gryf gniazduje w górach, na jednej z górskich łąk. Uwił sobie gniazdo na wysepce na górskim jeziorku, na szczycie dziwnie kształtnego, klepsydrowatego głazu.
    - Zamiarowujemy zaprosić Viggo na kolację, tym razem na nasz koszt. W tym celu wypytujemy strażników na bramie o gońca, który mógłby zanieść mu tradycyjną wiadomość. Strażnicy wspominają o banku, więc tam kierujemy swoje kroki.
    - Po drodze odwiedzamy Fiolkę, gdzie zastajemy Lukrecję przy pracy. Ilana wpada na pomysł aby zapytać {gnomkę}Lukrecja czy byłaby w stanie przygotować podobną konkokcję jak jej pobratymiec z Brugge. Lukrecja wspomina o bazie do magicznych eksperymentów podobnej do wiedźmińskiego eliksiru - Mewy. Oferuje nam butelkę specyfiku i prezentuje swoje nowe konkokcje. Ceny jednak, nawet po znajomości, zbijają z nóg, tak więc większe zakupy odkładamy na lepszy czas.
    - Ilana, wydawszy sporo na butelkę, rezygnuje z bankowego gońca do wysłania {zielarzowi}Viggo zaproszenia na rzecz swoich sprawdzonych metod. Poszukiwaniom zwierzęcia towarzyszy spostrzeżenie, że od rozprawy z kultem w mieście jest zaskakująco mało szczurów, a miejskie koty jakby trochę się spasły.
2. Ciekawe wieści
    - Miast do banku, zachodzimy do Różyczki. W drodze wymieniamy się swoimi historiami z przeszłości: Kajetan opowiada o Elatan i wyprawie badawczej, a Ilana w rewanżu tłumaczy powody swojej antypatii do Gardiego.
    - Mijamy dwóch rubasznych, przysadzistych mężczyzn w bobrzych kołpakach. Głośno dyskutują jak to dobrze zdjąć rzyć z kulbaki, przebąkują też coś o intratnym zleceniu.
    - W Różyczce Walerian opowiada nam nieco więcej o nawiedzonym domu:
        - budynek to bliźniak, w jednej połowie mieszka stary szewc, w drugiej - bogatsza mieszczka z dwójką dzieci
        - szewc został znaleziony martwy jako ostatni; leżał na schodach ze skręconym karkiem, wyglądał jakby przed czymś uciekał
    - W tym czasie Ilana nadaje wiadomość. Rola posłańca przypada grubemu kocurowi. Proponujemy dwie daty: dziś wieczór lub nazajutrz. Odpowiedź ma zostać dostarczona do Różyczki.
    - Bierzemy pokój na noc i siadamy przy napitku. Ilana podłapuje rozmowę między krasnoludem i dwoma niziołkami. Dyskutują o tym, że gryf się rozpanoszył na dobre, w związku z czym do miasta zjechało kilku śmiałków. Trzeba więc podnieść ceny za strzały, kusze i tym podobną broń zasięgową.
    - Kiedy siedzimy przy piwie do karczmy wpada czerwony jak cegła Hans Kranmer - bez włosów i bez brody.
    - Zaproszony do stolika opowiada, że wiózł partię drewna ze swojego tartaku, gdy nadleciał gryf, porwał jego juczną kozę, roztrzaskał wóz z drewnem, a jego samego ozdobił kloaką na odchodne. Smrodu nie dało się zmyć, więc {krasnolud}Hans był zmuszony ogolić się na gładko. Zapłaci nam 250GP za zmycie tej zniewagi i dostarczenie mu łba bestii.
    - Udajemy się na spoczynek. W pokoju Kajetan na prośbę Ilany wysyła dwie wiadomości:
        - Bron: na mocy jakiegoś przepisu, łowca Cerys skumał się z instygatorem i ten musi mu pomagać w rozwiązaniu sprawy zbiega; morderca zaś zniknął, podobnie jak bardowa mandolina
        - onejromantka: wiadomość nie znajduje właściwego odbiorcy; można się więc spodziewać, że postać, z którą Kajetan rozmawiał we śnie w rzeczywistości wygląda z goła inaczej
        - Kaspar: zdaje mu się że wiadomości {elfa}Kajetan to koszmary; Łowcy przyprawiają go o ból głowy, pokazali mu "to coś" ({mag}Kajetan w paranoicznym stylu natychmiast myśli o Isilme)
3. Sprawunki i zlecenia
    - Rankiem odwiedzamy Kasimira celem zasięgnięcia informacji na temat nawiedzonego domu i gryfa. Za dom zapłaty nie ma, ale co znajdziemy w domu to nasze. Zaś co do gryfa, sprawę przejęła straż miejska, to i więcej dowiemy się u kapitana Kraave na bramie miasta.
    - Obiecujemy zrobić dziś zwiad i zająć się jutro sprawą. {Komendant}Kasimir może oddelegować z nami kapłana, który pomoże nam oczyścić dom. Poinformuje też strażników pilnujących posiadłości aby nam się nie naprzykrzali i wpuścili nas na rekonesans. 
    - Kajetan korzystając ze sposobności przygląda się przez sowę gniazdu. Głaz, na którym jest zbudowane faktycznie przypomina klepsydrę, a woda, choć dawno nie padało, ma niezmieniony poziom. Na kamieniu pod mchem są wyryte jakieś inskrypcje. {Elf}Kajetan rozpoznaje jedną ze starych run oznaczającą wodę.
    - Niestety Kasimir stacjonuje w tym mieście od niedawna, nie ma więc pojęcia gdzie dokładnie może się znajdować opisywane przez Kajetana górskie jeziorko.
    - Idąc pod strażnicę Ilana zauważa znajomy wóz handlarza z Kaedwen zaparkowany pod Kuropatwą i szarpiącego się w stajni sporego, pięknego rumaka. Zostawia Kajetana samego z biznesem i podchodzi do stajni.
    - Właściciele wozu i dwóch rumaków to piątka Kaedweńczyków: Ure, Kraska, Zyvik (głowa interesu) i Lud - weterani Burej Chorągwi oraz Ywi zwany Drabem (o jakże zgodnej fizjonomii). Wszyscy są specjalistami w łuku.
    - Ilanie udaje się uspokoić konia, czym zyskuje zainteresowanie Ure, ospowatego Kaedweńczyka z wyszczerbionym uśmiechem. Okazuje się, że banda ze wschodu zjechała do miasta zapolować na gryfa. Podobno w ich okolicach roi się od tych bestii, więc mają już wprawę.
    - W tym czasie Kajetan dowiaduje się od kapitana co nieco o zleceniu. Za bestię jest 400GP nagrody, zgłosiło się już kilku chętnych. Na dowód należy przynieść łeb zwierza, ale nie trzeba go zdawać - ot, można zachować na pamiątkę.
    - Ilana zdradza, że wie gdzie gryf gniazduje. Zyvik proponuje jej mały pojedynek łuczniczy. Kajetan swoją magią dopomaga strzałom {dziewczyny}Ilana aby zrobić lepsze wrażenie. Turniej kończy się zwycięstwem Zyvika, ale głównie dlatego, że swoją lekką przewagę w punktach zdobył strzelając dwoma strzałami naraz.
    - Po próbie sił Zyvik zaprasza nas na piwo. Trochę krzywi się na metody Kajetana - ma uraz do magów po widowiskowym całospaleniu przez Sabrinę Glevissig kwiatu rycerstwa obu stron konfliktu kaedweńskiego.
    - Finalnie dobijamy targu z Kaedweńczykami. Pojutrze ruszamy na gryfa, ale mamy nie uszkodzić piór ani szponów, które są dla nich najcenniejsze. Do tego czasu chłopaki przygotują nam wyprawkę.
	- Banda generalnie jedzie do Ban Glen
4. Dom strachów
    - Umówieni z łowczymi, idziemy zrobić przed kolacją wizję lokalną w nawiedzonym domu. Przy furtce siedzi dwóch strażników rżnących w karty. Przy posesji przybito tablicę "Wejście na własną odpowiedzialność", tak więc nikt nie czuje się zanadto w obowiązku nas zatrzymywać.
    - W ogrodzie stoi samotne, uschnięte drzewo, a na nim - chmara kruków. Ptaki płoszą się gdy przechodzimy zostawiając za sobą kłęby piór. Kajetan zauważa, że układają się w napis w staroelfim: "_odejdźcie_". Jak na rozsądnych przystało, ignorujemy go i wchodzimy najpierw do części należącej do szewca.
    - Ilana dostrzega w oknie majaczącą dziecięcą postać, która po chwili znika. Wewnątrz panuje lekki bałagan. Na ladzie leżą buty w nieporządku. Drzwi do pracowni są uchylone.
    - Gdy wchodzimy, okiennice zatrzaskują się. Ilana uruchamia więc perłę od Zangenisa. {Druidka}Ilana wpada na pomysł by zaanonsować nasze przybycie i "pogawędzić" z duchem. Wyjmuje papier i węgiel, które rozkłada po podłodze nauczona eksperymentem z Esme.
    - Z pomocą Kajetana w roli tłumacza udaje nam się nawiązać kontakt z elfim duchem (czyżby Ilana miała rację względem uwolnionego przez nas banshee?). Wiadomości na kartkach powtarzają słowo "_odejdźcie_". Oprócz elfa po domu pałętają się duchy pozostałych denatów: szewca, dwójki dzieci i ich matki z domu obok. Wszystkie zdają się być spętane łańcuchami biegnącymi jakby do piwnicy sąsiedniego domostwa.
    - Nie znajdując nic konkretnego po za parą niedokończonych damskich trzewiczków z czarnymi piórami, odwiedzamy połowę budynku należącą do zamożnej mieszczki. Tam natykamy się na zwłoki dwójki rabusiów.
    - Kajetan obsesyjnie wyjmuje wszystkie drzwi z zawiasów po tym jak jedne z nich zatrzasnęły mu się przed nosem.
    - Rozglądamy się po mieszkaniu, ale nigdzie ani śladu piwnicy lub jakiejkolwiek komórki w podłodze.
    - Próbujemy nakłonić elfiego ducha do współpracy. Elf twierdzi, że jest uwięziony. Część duchów, w szczególności ten właścicielki domu, próbuje nam dokuczać i zniechęcić nas do dalszego myszkowania. Każdemu ich dotknięciu towarzyszy przeszywający chłód.
    - W salonie kobiety znajdujemy specyficzny obraz przedstawiający zamczysko w zimowej scenerii z krążącym nad nim stadem kruków.
    - W herbie zamku widnieje znajomy symbol Lwiogłowego Pająka. W salonie główną ozdobę stanowią wypchane kruki. Podobne do tych, które przywitały nas z uschniętego drzewa w ogródku. Co ciekawe, obraz jest zamocowany na cieniutkiej żyłce, która biegnie przez niewielką dziurkę w suficie.
    - Właścicielka, niezadowolona z nadmiernego zainteresowania obrazem, napuszcza na nas reanimowane zwłoki rabusiów. Rozprawiwszy się z zombie-rabusiami, rozpracowujemy mechanizm obrazu, który okazuje się zasłania ukryte przejście do piwnicy. Od razu uderza nas stęchły zapach krwi.
    - W piwnicy, oprócz znajomego czerwonego dywanu, natykamy się na Łowcę nabitego na jego własny miecz oraz szafę z 4 czarnymi, jedwabnymi szatami z kapturem.
    - W kieszeni jednej z szat Kajetan znajduje broszę z łańcuszkiem i heraldycznym symbolem: kruk, który w szponach trzyma herb z zamku na obrazie.
    - Ilana proponuje aby na wszelki wypadek posiekać Łowcę tak jak rabusiów, na wypadek zmartwychwstania. Próbuje wyrwać mu z rąk miecz, co kończy się bolesnym zetknięciem ze srebrem. Miecz przygarnia więc Kajetan.
    - W ścianie jest spora wyrwa prowadząca dalej w głąb. Nim zdążymy się do niej zbliżyć, ze ścian wypływają duchy i rzucają się na nas, więc Ilana wydobywa więcej światła z perły. Duchy krzywią się, ale nadal nie dają za wygraną. Kajetan dobrze sobie z nimi radzi srebrnym mieczem Łowcy, gdy Ilana siłuje się samymi pazurami.
    - Rozprawiamy się ze zjawami wyjątkowo czułymi na srebro. Zabieramy miecz i zapuszczamy się dalej, przez wyrwę, wprost do znajomej nam już jaskini z potrzaskanym ołtarzem.
    - Nad ołtarzem unosi się skuty łańcuchami duch elfiej kobiety. Tutaj też znajdujemy drugiego z Łowców, który na swoje nieszczęście nie zdążył odebrać sobie życia.
    - Elfka, której ładną twarz rujnują łzy, stara się podążać za naszymi instrukcjami, ale ołtarz, niczym myśląca istota, zmusza ducha Łowcy do walki z nami. Duch, sterując ciałem jak kukiełką na sznurkach, rzuca go w naszą stronę.
    - Ilana, mocno wycieńczona poprzednim starciem z duchami, od razu zmienia się w niedźwiedzia i osłania Kajetana, który ma się skupić na banshee.
    - Łowca, wyposażony podobnie jak jego kolega w srebrny miecz, trzema celnie wymierzonymi sztychami niemal posyła przemienioną {druidkę}Ilana na kolana. Kajetan słysząc krzyk banshee traci przytomność, więc Ilana wlewa mu jeden z eliksirów i odprawiwszy elfkę w niebyt, oboje uciekamy ostatkiem sił na powierzchnię zaczerpnąć tchu.
6. Przedstawienie
    - W biegu wypadamy za płot, przy którym Tom oraz 3 innych strażników robią zakłady o to, czy wyjdziemy stamtąd żywi.
    - Tom wyjawia, że Łowcy zlecili kapłanom Wiecznego Ognia oczyszczenie tego miejsca po naszej akcji. Tym samym kapłanom, którzy później, po akcji w Różyczce, spłonęli na stosie.
    - Prosimy {strażnika}Tom aby poinformował Kasimira, że potrzebujemy kapłana teraz, do dokończenia roboty. I lepiej żeby miał ze sobą zapas wody święconej.
    - Kajetan sprawdza zawartość mieszka rabusiów, który w przebłysku geniuszu podniósł w pędzie do wyjścia. Oprócz rupieci i srebrnych utensyliów rodowych tudzież kuchennych, znajduje elfi notatnik z fragmentem jakiegoś zaklęcia wciśniętym między kartki.
    - Dostajemy część wygranej Toma, który jako jedyny obstawił, że wyjdziemy z tego cało. Dwóch pozostałych dało nam zerowe szanse, a trzeci stwierdził, że co najwyżej dobiegniemy do bramy i tam dokonamy swego żywota. Odpoczywając czekamy na kapłana.
