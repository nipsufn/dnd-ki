### Sesja 124
##### [Sesja 123](#sesja-123) [Sesja 125](#sesja-125)
1. Krzątanina
    - Wracamy do wioski ze spotkania z wodną nimfą. Resztę dnia spędzamy na zabawianiu dzieci.
    - Nazajutrz spotykamy się przy wspólnym śniadaniu w karczmie. Przed posiłkiem Finarrin wraz z dziećmi odmawia krótkie dziękczynienie ku czci _"Wielkiego Przewodnika"_ (Bizoktor?).
    - Podczas gdy Finarrin wybiera się w las, prosić o audiencję u Eithne (także w naszym imieniu), każde z nas znajduje sobie jakieś zajęcie:
        - Ilana
            - zamiaruje wesprzeć Enid w nauczaniu dzieci, ale w Wiosce zjawiają się chłopi z pobliskiej wioski
            - w zastępstwie za Finarrina pomaga przybyłym po pomoc chłopom z cielącą się krową; dowiaduje się przy tym, że krowy wypasane przy granicy z lasem mają problemy po zjedzeniu jakichś pnączy
            - wróciwszy do Wioski odpędza Gardiego szukającego Finarrina, by przekazać mu wieści o nowych podatkach
            - pomaga znaleźć miejsce dla poszkodowanych przez plagę przybyłych z Nastrogu; zwykle Finarrin leczy ludzi z wczesnymi oznakami zgnilca, którzy zjeżdżają tu z Verden i okolic
        - Kajetan
            - nieco struty świadomością, że grzebiąc w myślach chłopca nie opanował się przed zajrzeniem w głowę Enid, zamyka się i opracowuje zaklęcie
            - wychynąwszy z odosobnienia, pomaga w praniu przyodziewy
    - Późnym popołudniem powraca Finarrin z dobrą wieścią: Enid zgodziła się nas wysłuchać osobiście. Pomagamy przy wieczerzy rozpraszając niepokojące myśli niemądrymi żartami.
2. Audiencja
    - Rankiem, po szybkim śniadaniu wyruszamy za Finarrinem w mgłę. Zasłona tworzy dla nas jakby tunel, kończący się na otwartej polanie, na której to rosną dwie samotne wierzby płaczące, splecione z sobą tworząc coś na kształt portalu.
    - {Stary druid}Finarrin mamrocze jakieś zaklęcie i odsuwa kurtynę powstałą z witek na bok, ukazując nam pomieszczenie utkane z korzeni drzew. Przestępujemy portal i wchodzimy do środka.
    - Piwniczne pomieszczenie zdaje się być holem, w którym nieliczni petenci dopuszczeni przed oblicze {leśnej władczyni}Eithne zwykle czekają na widzenie. Wnętrze tworzą naturalne formacje roślin o kształtach przypominających zwyczajne, domowe parafernalia.
    - Na powitanie wychodzą nam 3 małomówne driady. W oczekiwaniu na audiencję częstują nas napitkiem, którego {druidka}Ilana uprzejmie odmawia.
    - Ilana i Kajetan zostają poproszeni pierwsi. Prowadzeni przez jedną z driad wychodzimy z podziemnej nory na słoneczną polanę tonącą w fioletowej trawie, odciętą od nieba przez niebywale gęste korony drzew. Eithne wita nas wygodnie usadowiona na kamiennej leżance. Ilana mimochodem zauważa pozostałości starożytnego bruku co rusz miejscami prześwitujące spod falujących na wietrze traw.
    - Wykładamy naszą sprawę. Kajetan stara się pozwolić mówić Ilanie - w końcu to jej inicjatywa, z czasem jednak, gdy dziewczyna zaczyna się w stresie plątać, uzupełnia jej mowę w umiejętny, dyplomatyczny sposób. {Druidka}Ilana przekazuje list Keiry.
    - Eithne nie jest zainteresowana polityczną dźwignią, jaką mogła by być pomoc Keirze - tkwi w przeszłości, rozpamiętując rady, jakie czarodzieje (rzekomo? z kąd miała by wiedzieć, jeśli nie rozmawia z ludźmi?) podsuwali sąsiadującym władykom w kwestii radzenia sobie z driadami.
    - {Królowa Driad}Eithne samo rozważenie prośby Keiry traktuje jak ogromną przysługę, żądając, aby w zamian Ilana wylała jakiś płyn "w ofierze" na obelisku Protektora Brokilonu. Prośba wydaje nam się podejrzana - zaraz po nas będzie rozmawiała z Finarrinem, który wciąż jest hierofantą kręgu brokilońskiego, więc negocjacje z Protektorem i ofiary z bliżej nieokreślonych artefaktów powinny odbywać się za jego pośrednictwem i przyzwoleniem.
    - Eithne ma w ręku kielich bardzo przypominający kość, którą znalazł Meik. Inne kielichy, którymi wcześniej nas poczęstowano, zauważył Kajetan, wyglądają jak repliki tych, na które natknęliśmy się w Crag An.
    - Dziękujemy za poświęcony nam czas, odmawiając przysługi. Odprawieni, odchodzimy, zostawiając list w rękach jednej z driad.
    - Mijając się w holu, Kajetan w telegraficznym skrócie informuje Finarrina o toku rozmowy, by był przygotowany na nastawienie Eithne.
    - {Druida}Finarrin nie ma blisko dwie godziny. Wracamy razem do Niedźwiedzic. Zostajemy do czasu aż nie nadejdzie wiadomość Istredda.
3. Chwila wytchnienia
    - Ilana pomaga opatrywać ludzi z Nastrogu. W przerwie rozmawia szczerze z Finarrinem o swojej przyszłości w związku z zaprzysiężeniem na jego następczynię. {Druid}Finarrin wyjawia, że żałuje swej pochopności i bez ustanku szuka kogoś, kto mógłby zastąpić jej miejsce. {Dziewczyna}Ilana ma niejasne przeczucie, że może mieć na myśli jedno z bliźniąt, które szkoli.
    - {Druidka}Ilana, już na osobności, zwierza mu się także ze swoich obaw związanych z nawiedzaniem cudzych snów. {Mentor}Finarrin radzi jej, by skonsultowała swoje wątpliwości z kimś uduchowionym, mającym rozeznanie w religii, jak na przykład kapłanki Melitele. Matka Kruków przypomina mu jedną ze starszych bogiń czczonych przez ludzi - Dziewicę, Matkę i Staruchę w jednej osobie. Zaś co do samej umiejętności nawiedzania we śnie, jej korzeni powinna raczej szukać na Wyspach.
    - W swoim wolnym czasie Kajetan natomiast radzi i dopomaga magią przy konstrukcji wodnego młyna. Gawędzi przy tym z Diestalem o podziale obowiązków w Wiosce.
    - Wieczorem {elf}Kajetan komunikuje się z Mirną. Poza miło spędzonym wieczorem, dowiaduje się, że:
        - Salamandry w Kerrack mają problemy z dostawami ziół potrzebnych do produkcji ich narkotyków
        - w gangu krążą plotki, że to wina czarodziejów, którzy namieszali coś z Ysgith, z którego to gangsterzy importują komponenty
        - Kajetan opowiada co naprawdę dzieje się w Angrenie
        - w Salamandrach pojawił się ktoś, kto podaje się za maga; Mirna węszy podstęp, wtyczkę albo kogoś, kto próbuje grać na dwa fronty, sprawia wrażenie zaniepokojonej i gotowej zwijać żagle z tego portu w rejsie swojego życia
4. Pora w drogę
    - Kajetan odbiera wiadomość od Radcliffe'a. Głosowanie w sprawie leczenia czarodziejek trzeba było przyspieszyć, dlaczego - dowie się na miejscu/zdalnym spotkaniu. Rzecz będzie się działa za dwa dni, obecność osobista rekomendowana.
    - Dostaje też wiadomość od Elatan. Dziewczyna potrzebuje pomocy, nie ma do kogo się zwrócić, a mimo ich ostatniego spotkania, być może ze względu na lepsze z par wspomnień kołaczących się w Kajetanowej (i być może jej też) głowie, liczy na spotkanie.
    - Ilana odwiedza we śnie Skovika:
        - {wyspiarz}Skovik jest na długiej łodzi, podobnie jak załoga przywiązany linami do masztu i pokładu
        - w górze, na ciemnym niebie odcina się zamek albo skały, z których coś, jakieś kształty (zwłoki?) spadają do wody
        - po chwili z wody wynurzają się syreny i łapią za burty łodzi, początkowo przyglądając się z zaciekawieniem, później zaczynając "śpiewać" 
        - Ilana, przez nikogo nie zauważona, widzi, że marynarze, w tym Skovik, z zatkanymi woskiem i wełną uszami, ignorują potwory, starając się nadać łodzi jak największy pęd, by przepłynąć przez przeklęty obszar
        - jeden z marynarzy traci zatyczkę; natychmiast zaczyna się szarpać i rozwiązywać swoją linę
        - Ilana próbuje go uratować, ściągając na siebie uwagę potworów - marynarze są dalej nieświadomi jej obecności
        - {druidka}Ilana skupia się na fakcie, że to tylko sen; zatrzymuje się w miejscu, podczas gdy łódź płynie dalej
        - widzi jak potwory zapominają o niej, a niefortunny wyspiarz rzuca się w otchłań morza
        - {dziewczyna}Ilana, słyszy nad sobą furkot skrzydeł; podążając za radami skrzydlatego, damskiego głosu, skupia się raz jeszcze na Drummondzie i pojawia na powrót na łajbie, która właśnie dopływa do brzegu
        - widzi, że Skovik się budzi, więc za radą kobiecego głosu opuszcza sen