### Sesja 147
##### [Sesja 146](#sesja-146) [Sesja 148](#sesja-148)
1. Królowe i królowie dramatu z Wysp
    - Idziemy do portu poszukać plotek o latarni z Mosbergu, chcąc wybadać sprawę i zagrać przy okazji na nosie nadwornego maga.
    - Ilana męczy Kajtetana aby wysłał wiadomość do Leiva - zdaje się, że widziała drakkar noszący jego herb w porcie. {Elf}Kajetan niechętnie się godzi, w odpowiedzi słyszy głos zaprutego Drummonda zapraszającego nas na piwo "Dorybaka". Rzeczona speluna znajduje się ponoć (a jakże) w dzielnicy Małe Skellige.
    - Nabrzeże capi tu niewyobrażalnie rybami w różnym stopniu rozkładu. Na molo znajduje się budynek - może zniszczony drakkar ustawiony kilem do góry - który wydaje nam się być właściwym miejscem. Zdobią go najrozmaitsze rybackie utensylia oraz trofea - ogromne szczęki morskiej ryby o ostrych zębach jak piła.
    - Kristoff krzywi się rozpoznając symbole rodów nieprzyjaznych An Craite. Karczmarz - srogo wytatuowany, półnagi pirat patrzy na nas spode łba. Wygląda na to, że przybytek ten jest prowadzony przez i gości głównie klan Dimun.
    - W ex-łajbie dostajemy zadziwiająco dobrego piwa jak na klasę przybytku. Leiv jest od dłuższego czasu upijany przez swoją załogę i przyjaciół, w tym Roegnera Czarnego, na intencję potomka, który ponoć jest już w drodze.
    - {Druidka}Ilana swoimi sposobami doprowadza naszego znajomego do trzeźwości. Leiv nie bardzo chce opowiadać o Mosbergu przy wciętych towarzyszach, strzela tylko oczami w stronę Roegnera. Zaprasza nas na swój drakkar, by porozmawiać na osobności.
    - W drzwiach mijamy się z Łezką. Ilana postanawia skorzystać z okazji i proponuje wieczerzę u Kajetana, łudząc nadzieję, że będzie mogła porozmawiać z obojgiem z dala od wścibskich uszu reszty piratów.
    - Na łodzi {Sroka}Leiv chowa jakieś mapy, gdy tylko wchodzimy do jego kapitańskiej kajuty. Kristoff chce wyjść, by poszanować naszą prywatność, mówimy mu jednak by został - jak podróżujemy w kupie to podróżujemy w kupie i nie mamy przed sobą tajemnic.
    - Leiv bez ogródek wypala, że planują z Roegnerem usunąć Cerys z tronu. Jesteśmy osłupiali, a {podopieczny Myszowora}Kristoff zaczyna się robić czerwony i gorący. Ilana wyprowadza go by zaczerpnął świeżego powietrza i nie podpalił (przypadkiem lub całkiem celowo) łajby {Drummonda}Leiv.
    - Kajetan ustala, że któryś z wyspiarzy zawiezie nas na Mosberg, i zaprasza do siebie na kolację, by porozmawiać w przyjemniejszych warunkach. Leiv wskazuje mu dobrą miejscówkę na obóz - w dzielnicy ze świątyniami Freyji i Melitele, w zielonej okolicy z dala od smrodu ryb.
    - {Elf}Kajetan dołącza do towarzyszy, {druid}Kristoff trochę już ochłonął. Mówi, że na rychło schowanych mapach widział wyznaczony kurs na Smocze Kły. Uważa, że wyspiarze, których spotkaliśmy zatopili innych, o których rozbiciu od jakiegoś czasu słyszymy plotki. Z Ilaną ustalają, że wśród załogi na pewno była Reah - każą Kajetanowi wysłać wiadomość. Ten potwierdza - bardka-amatorka rozbiła się z ludźmi z Tuirseach na Smoczych Kłach, po kilku dniach zostali uratowani szalupami z Bremervoord. Jest zmęczona na tyle, że nie chce mówić wierszem, ale na uszczypliwość ma siłę.
    - Wyruszamy do zakątka, w którym stoi kilka świątyń i szpital. Kajetan pomaga z drobnymi naprawami w szpitalu - spotyka ciężko rannego woźnicę, który opowiada o stadzie stu z górą dzików, która stratowała jego karawanę z winem w drodze z Caelf do Vartburga - podczas gdy Ilana i Kristoff wypytują kapłanki o sytuację na Mosbergu.
    - Mąż jednej z kobiet pomagających przy świątyni stacjonował w latarni, ale od około tygodnia nie ma od niego żadnych wieści.
    - Po rozmowie z kapłankami {dziewczyna}Ilana wypala, że jej wybrankiem jest niedoszły zamachowiec na Cerys. {Druid}Kristoff przyjmuje wieści z kamienną twarzą, po czym oznajmia, że zamierza czym prędzej samotnie wyruszyć do Gors Velen, na korepetycje z kontroli ognia u Triss Merigold, miast bawić się z nami w poszukiwacza przygód. Ilana jest mocno zaszokowana jego reakcją i próbuje przemówić mu do rozsądku, na próżno.
2. Trochę stypy, trochę weseliska
    - Wieczór spędzamy z Łezką, Leivem i Roegnerem w luksusowych progach Kajetana. Leiv jest pod wielkim wrażeniem. Wspomina, że Lars trochę go douczył z magii, potrafi na przykład wyczarować mgłę.
    - Żeglarze dyskutują cały wieczór z {druidką}Ilana o polityce Wysp, co prowokuje {wyspiarkę}Asliv i {elfa}Kajetan do samobanicji do kuchni - dyskusja nie tylko ich nie interesuje, ale jest im przykra. Ilana na wszelkie sposoby próbuje wyciągnąć z wyspiarzy kto jest ich tajemniczym zleceniodawcą i sponsorem. Mężczyźni z uporem trwają w swej konspiracji, którą psuje im Łezka. Dziewczyna w końcu nie wytrzymuje tej szarady i bezceremonialnie oznajmia, że pracują dla Svanrige, wyspiarza z rodu Tuirseach, syna króla Brana, następcy króla Eista, co to ich wszyscy na Wyspach znali, szanowali itp itd.
    - Z innych ciekawostek:
        - rody popierające Cerys: An Craite, An Hindar, brokvar; rody popierające Svanrige: Tuirseach, Drummond, Tordaroch, Dimun
        - znajomi Roegnera pływający na Skellige: handlarz miodem z Novigradu (szwagier niejakiego Sukrusa) i kupiec Bertram Towler (ex handlarz niewolników)
    - {Pirat}Roegner oferuje się, że może nas podrzucić w pobliże Mosbergu na swoim statku. Dalej, jeśli chcemy, możemy wypożyczyć za kaucją jego szalupę i w dwójkę powiosłować aż do brzegu. 

##### [Sesja 146](#sesja-146) [Sesja 148](#sesja-148)