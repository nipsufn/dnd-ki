### Sesja 113
##### [Sesja 112](#sesja-112) [Sesja 114](#sesja-114)
1. Zamieszanie po wybuchu
    - Z sali obrad wylewa się tłum panikujących, ogłuszonych, umazanych krwią ludzi. Widzimy dwóch królów - Tankreda i Niedamira - podpierających się wespół, całych we krwi. Obok przepycha się Stennis niosący nieprzytomną, zakrwawioną Idę. Znalazłszy się w bezpiecznej odległości od motłochu, książę delikatnie kładzie ją na ziemi.
    - Wiedźmini odwracają się na pięcie i ruszają biegiem do sali obrad. Towarzyszącą im dotąd Ilanę odnajduje Kajetan. Rozważa teleportowanie nas z dala od rozgardiaszu, ale {druidka}Ilana ani myśli brać nogi za pas. Przeciwnie - porywa się za wiedźminami.
    - Mirna także nie ma zamiaru wiać. Biegnie pomagać poszkodowanym, Kajetan niechętnie jej pomaga - wolałby biernie obserwować oceniając sytuację.
    - Sala obrad jest ciemna i lepka od juchy - nie ostał się ani jeden magiczny kandelabr. Okolica jest upstrzona szczątkami przypominającymi gulasz.
    - Na samym środku sali, na głównej "scenie", leżą nieprzytomne trzy czarodziejki Wysokiej Rady Kapituły: Triss, Keira i Margarita.
    - Wiedźmini od razu przyskakują do czarodziejek. Ten białowłosy bada 3 ciała (albo raczej to, co się z nich ostało) - jedyne śmiertelne ofiary zajścia. Rzeczywiście, przypominają gulasz, jakby coś rozerwało ich od środka.
    - Na miejscu zjawia się Dorregaray - jedyny członek Wysokiej Rady, który nie brał udziału w obradach, gdyż nie interesuje go polityka.
    - Nad chaosem zapanować próbuje Carduin, wspomagany przez Dorregaraya i Zavista.
    - Podczas chaotycznych rozmów zasłyszanych w krzątaninie dowiadujemy się nieco:
        - z relacji Niedamira i Stennisa wynika, że ten grubas Kaspar oraz dwóch innych przedstawicieli Redanii zaczęli się krztusić, po czym dosłownie wybuchli, niczym rozsadzone pomidory, pokrywając całą salę równą warstwą posoki; stało się to, gdy czarodziejki połączyły siły chcąc wywołać teleprojekcję
        - gdy wybuchli, czarodziejki zaniosły się krzykiem, a wszystkie meble i inne niezabezpieczone obiekty zaczęły latać w powietrzu i rozbijać się o ściany
        - wykorzystawszy całą swoją moc, wszystkie czarodziejki padły nieprzytomne
    - Wiedźmini znajdują głowę Kaspara. Wygląda jakby z oczy, ust i innych możliwych otworów wyrastał dwimeryt.
    - Ilana także coś zauważa - cała sala aż błyszczy się od miniaturowych odłamków dwimerytu. Nic dziwnego więc, że pospadały tu magiczne kandelabry, a próba użycia jakiejkolwiek magii kończy się fiaskiem. {Druidka}Ilana zabiera kilka dziwnie wybarwionych kryształów - są czerwone i porośnięte mięsem, zupełnie jakby rosły komu w trzewiach.
    - Na korytarzu trwa dyskusja. Opatrujący Idę Filavandrel sugeruje, że był to atak przeciwko Kapitule. Padają oskarżenia w stronę Redanii.
    - Prowodyrem zamieszania może być niejaki Zygfryd z Densele związany z Zakonem Łowców - ponoć uciekł z Novigradu po śmierci Radowida.
    - Kajetan niechętnie wspomina, że wie skąd Redańczycy mogli wziąć dwimerytowe kryształy i jak osadzili je w ludzkich ciałach - zostaje poproszony przez Carduina na rozmowę o świtaniu.
2. Wymiana informacji
    - Zaopiekowana śmietanka rozchodzi się na nocleg. Kajetan odprowadza Mirnę do pokoju. Ilana wciąż uparcie towarzyszy Lambertowi mając co raz mniejsze nadzieje na odzyskanie tabliczki komunikacyjnej. On i drugi wiedźmin, ten z blizną, są szczególnie zacietrzewieni, chcą biec wymierzyć sprawiedliwość za atak na "ich" czarodziejki.
    - Finalnie {druidka}Ilana wymienia trochę informacji o Łowcach za tabliczkę:
        - Zygfryd z Densele to syn niejakiego błędnego rycerza Eycka 
        - biały wiedźmin znał go nim dołączył do zakonu i dziwi się, że mógłby stać za tym zamachem lub mieć związek z eksperymentami Łowców z dwimerytem
        - dwójka wiedźminów przedstawia się na odchodne: białowłosy to chodząca legenda, Geralt z Rivii, Biały Wilk; ten z blizną to ten słynny Eskel, o którym przebąkiwała Triss
    - Spotykamy się w kwaterze Kajetana. {Elf}Kajetan prosi, by Ilana zaopiekowała się Mirną, gdy on będzie na spotkaniu z resztą ocalałych magów.
    - Kajetan podczas prywatnego spotkania z "Tymczasową" Radą Kapituły:
        - dzieli się informacjami o projekcie Zabójców Magów z Risbergu, w tym o wsparciu ze strony Filavandrela
        - opowiada o dalszych eksperymentach Filavandrela, swojej przypadłości i niedolach elfich towarzyszy (w tym o związku z Est Tayiar)
        - dowiaduje się, że uczeń Ortolana, którego imię wszyscy pomijają to Sorel, jeden z faworytów swojego mistrza, który został skazany na areszt domowy
        - Sorel w areszcie domowym kontynuował badania zlecone mu przez jego mistrza, aż do czasu, gdy jego ciało zostało odnalezione bez głowy (wówczas zdecydowano o zamknięciu Risbergu)
        - ustala, że na podstawie dostępnych informacji zamach mógł być zrealizowany przez Dijsktrę, przez niezależnego aktora mającego dostęp do reprezentantów Redanii, albo ktoś kto chciałby aby strona Redańska została o zajście obwiniona
        - nazajutrz odbędzie się spotkanie mające na celu ustalić dalszy plan działania - kwestia zamachu jest paląca, ale Kaer Seren także nie może czekać
    - Kajetan decyduje się zapytać swojego byłego nauczyciela wprost, dlaczego próbował go zabić. Uzyskuje niesatysfakcjonującą odpowiedź, iż był to test, a Elatan miała doprowadzić go na skraj śmierci, ale nie zabić. To, że żyje oznacza ni mniej, ni więcej, że test zdał. Stary mag sugeruje, iż zamierza zabrać Starszy Lud w wyprawę na inną płaszczyznę, tak jak robili ich przodkowie. Zaprasza Kajetana, jednak ten wykpiwa mrzonki starca.
    - Nocą Ilana próbuje odwiedzić we śnie Skovika, ale starania niweczy dwimeryt, przy którym kręciła się tego wieczora.
3. Plany i zamiary
    - Nazajutrz na naradzie pada kwestia Zygfryda:
        - jako kapłan Zakonu Róży był obecny podczas negocjacji w Loc Muine, między Radowidem, a Carduinem
        - spotkanie traktowało o założeniu nowej Kapituły pod przewodnictwem Carduina i absolutnym zwierzchnictwem (czytaj, podległością) Radowida
        negocjacje przerwała III Wojna Północna
        - po przekształceniu przez Radowida Zakonu Róży w Łowców Czarownic, Zygfryd został głową nowej organizacji - miał pod sobą Myrtona, jak i Menge
        - po śmierci Radowida uciekł z Redanii i słuch po nim zaginął; krąży pogłoska, że poluje na niego Myrton
    - Geralt wątpi, by Łowcy zaszyli się w Est Tayiar i tam prowadzili badania. To byłe siedliszcze samej Filippy Eilhart, kompleks podziemnych, piętrowych labiryntów, połączonych magicznymi portalami. Wiedźmin był tam, by rozmówić się z czarodziejką miast wydać ją w - jak to sam stwierdza - ręce psychopaty Radowida.
    - Tymczasowa Rada przedstawia swój plan: wyprawa na północ odbędzie się zgodnie z oryginalnymi planami, mimo niedysponowania Triss Merigold, z korzyścią dla Tankreda Thyssenida oraz Niedamira z Caingorn. Ekipa wyruszy za dwa dni pod przewodnictwem czarodziejki o enigmatycznym imieniu Yennefer, która ponoć miała okazję zmagać się z Białym Zimnem (pustką wypełniającą przestrzeń między płaszczyznami, nie elfią bajędą) w przeszłości.
    - Czarodziejki z właściwej Rady będą wracać do siebie dłuższy czas.
    - W trybie natychmiastowym wiedźmini, goście Kapituły związani z magiczkami dotkniętymi wypadkiem, wyruszą na zwiad do Est Tayiar w poszukiwaniu źródła dwimerytowych kryształów. Możliwe, że zatrzymają się też w Novigradzie, by dowiedzieć się więcej o losach Zygfryda.
    - Kajetan, i co za tym idzie, Ilana, są proszeni o udział w wyprawie na północ - w chwili obecnej, dla skrytości i prędkości, zwiad do Trupiej Knieji zostanie zostawiony samym wiedźminom.
2. Wypad do Mariboru
    - Mirna wraca do Kerrack samodzielnie. Zabiera ze sobą jedną z tabliczek komunikacyjnych. Jeśli nie odnajdzie w mieście Skovika celem przekazania bibelotu, zachowa go dla siebie dla ułatwienia kontaktu.
    - We dwójkę teleportujemy się do Mariboru, by Kajetan mógł zabrać stamtąd swoje ukryte fanty. Kajetan na cel obiera sobie mostek opodal wejścia do kanałów. Miasto przypomina lej pokryty grubą warstwą kurzu, pojawiamy się więc kilkadziesiąt stóp nad ziemią.
    - Pogruchotani, schodzimy do piwnic wieży, ignorując zabezpieczenia - Kajetan jest w końcu członkiem Kapituły i zostawił na Thanned informację o naszej małej eskapadzie.
    - Gdy przeszukujemy nasze byłe leże, zaskakuje nas Mozaik, magicznie paraliżując Kajetana.
    - Ilana, która oparła się efektowi zaklęcia, tłumaczy kim jesteśmy i co tu robimy. Zaklęcie zostaje zwolnione, a {elf}Kajetan, z trudem zachowując oburzenie i tyrady dla siebie, przeszukuje ściany, w których zostawił swój dobytek.
    - Okazuje się, że Vicovaro znalazł i zabrał księgi z Crag An, a naprawiony przez nas Krąg, poza nakładem pracy, będzie wymagał inwestycji w granicach 5kGP - jest to ważne, gdyż umocowany nim punkt mocy trzyma się w swoim miejscu na włosku.
    - Mozaik wypytuje co słychać na Thanned. Prosi, by po powrocie przypomnieć o niej pryncypałom.
    - Po odtrąbieniu wygranej nad Vicovaro, Kapituła zorganizowała małe wykopaliska. Cały teren ogrodzono, a pracujący tam uczniowie zajęli się bilansem strat i zysków. To oni natknęli się na skrytkę Kajetana i uratowali jeden z artefaktów - popękaną karafkę z zatopionym w płynie kłem. Opisali płyn jako eliksir siły i przelali go do mniejszych fiolek.