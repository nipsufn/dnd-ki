### Sesja 19
[Sesja 18](#sesja-18) [Sesja 20](#sesja-20)
1. Wioska w Brokilonie
    - Z samego rana Ilana zbiera grupę przy śniadaniu. Oboje z Kajetanem informują braci Drummond o swoich planach podróży do Col Serrai. 
    - Ivar z widoczną ulgą przyjmuje fakt, że nie zamierzają ich brać ze sobą, ale Skovik niechętnie przystaje na taki układ.
    - Kajetan dowiaduje się od Mirny jakie składniki są potrzebne do uwarzenia eliksirów uzdrawiających, co zupełnie nie pokrywa się z jego wizją druidycznej magii:
        - eliksir uzdrawiający (regular potion): serce zwierzęcia
        - antytoksyna: jad/trucizna, z której ma powstać odtrutka (im silniejsza toksyna, tym silniejszy sam eliksir)
        - antidotum: "trupi grzyb" (rośnie pod ziemią, głównie w okolicach mogił; bardzo wrażliwy na światło dziennie), próbka jadu razem z gruczołem
    - W międzyczasie Verenestra powraca do wioski z wizytą. Zauważamy, że jej wizyty następują w bardzo regularnych porach. Okazuje się, że:
        - Finarrin otrzymał wiadomość Ilany i jest już w drodze powrotnej do domu 
        - Auril jest nieco zaintrygowany przypadłością Kajetana, ale driady nie są skłonne przyjąć elfa w gościnę w Col Serrai
        - tak właściwie to driady nie życzą sobie żadnych gości po za starszyzną druidów
    - Ivar pyta Ilanę jak może pomóc w wiosce, wyraźnie nie mogąc sobie znaleźć miejsca. Wychodzi z propozycją naostrzenia narzędzi, które zalegają w składziku. 
    - Ilana intuicyjnie odgaduje, że tak naprawdę chodzi mu o zaimponowanie Mirnie.
    - Informujemy braci, że z wyprawy do Col Serrai nici i zostajemy w wiosce czekając na Finarrina. 
    - Skovik, Ivar i Ilana wybierają się więc na ryby żeby uzupełnić nieco uszczuploną spiżarnię druida. W tym czasie Kajetan przepisuje swoje czary.
    - Podczas połowu w rzece znajdujemy nie tylko ryby, ale też sporo grotów.
    - Ilana, zamieniwszy się na czas połowu w niedźwiedzia, odczuwa problem z powrotem do swojej ludzkiej postaci.
    - Złowionych ryb jest sporo. Ilana razem z Drummondami są w trakcie czyszczenia ich do kolacji, kiedy do wioski przybywają trzy driady. Jedna z nich jest nieprzytomna, niesiona na noszach przez dwie pozostałe. Szukają Verenestry. 
    - Ilana zaprasza je do jednej z opuszczonych chat. Mówi, że na Aen Eldrin muszą poczekać do następnego dnia i stara się pomóc rannej, co wykracza jednak poza jej umiejętności. 
    - W boku driady tkwi spora drzazga, która wydaje się być uczepiona jej trzewi.
    - Ze złowionych ryb zrobiona zostaje kolacja na modłę Wysp Skellige, do której zapraszamy Mirnę. Oprócz reszty miodu odkorkowana zostaje nalewka z mandragory, rozpoczynają się opowieści z mchu i paproci. 
    - Ivar i Kajetan starają się na wyprzódki zrobić wrażenie na przyjaciółce Ilany.
    - W czasie kolacji na stole ląduje kruk-kurier. Zrzuca na kolana Ilany przesyłkę: lodowy kwiat (tak dobrze oddany, że do złudzenia przypomina zwykły, ale nie ma na nim śladów dłuta), porywa rybę i odlatuje. 
    - Ilana oddaje kwiat Mirnie uznając, że kruk musiał się pomylić i doręczył go jej zamiast Kajetanowi (który to próbował uzyskać pomoc od [Pana Lodowego Ogrodu](Auril)).
    - Posiłek przerywa krzyk z pobliskiej chatki, z której brocząc krwią wybiega jedna z driad, widocznie przerażona. Za nią, w drzwiach chatki majaczy postać drugiej driady.
    - Druga driada okazuje się być człowiekiem już tylko w części, a w części drzewem. Z jej drewnianych szponów stanowiących prawą rękę wytacza się głowa trzeciej driady.
    - Wywiązuje się walka. Najwyraźniej choroba pochodząca z rany w ciągu kilku godzin zamieniła większość ciała driady w drewno i zawładnęła jej umysłem.
    - W walce większość z nas odnosi rany, Ilana traci przytomność. 
    - Mirna nie jest w stanie jej uzdrowić dopóki Kajetan nie podaje jej antytoksyny używanej zwykle z jaskółką.
    - Ocalała driada, po wyciągnięciu spod stołu, zostaje opatrzona. 
    - Ilana zajmuje się nią, daje kubek nalewki, żeby ta się uspokoiła i przestała płakać. Dziewczyna ma ludzkie uszy i na oko mniej niż 17 lat, a na imię jej Juniper.
    - Ilana pyta Juniper o szczegóły zranienia jej siostry: 
        - podczas patrolu okolicznych ludzkich wiosek (najprawdopodobniej pod Brugge - Medowna i okolice) driady znalazły spore drzewo rosnące na polu. 
        - rozbiły pod nim obóz, ze snu wyrwał je krzyk tej najstarszej
        - nocą już w Wiosce driada prosiła swoje siostry żeby wyjęły cierń. Juniper posłuchała i wtedy ta się przemieniła
    - W posępnej atmosferze opatrujemy się i kończymy posiłek. Rozchodzimy się na nocleg - Ilana z braćmi i młodą driadą, Kajetan z Mirną
    - Ilana czuwa przy Juniper przez całą noc. 
    