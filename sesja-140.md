### Sesja 140

##### [Sesja 139](#sesja-139) [Sesja 141](#sesja-141)

1. Chwila na krotochwile
   - Mając dwa dni na prywatę, rozchodzimy się każde w swoją stronę - Kajetan na {wyspę magów}Thanedd, a Ilana, w roli samozwańczej niańki-przewodnika, towarzyszy Kristoffowi w dalszym zwiedzaniu miasta. Na odchodne druidka prosi elfa, by ten wysłał w jej imieniu wiadomość do Zangenisa z prośbą o kontakt z nią, gdy tylko znajdzie na to dogodną chwilę.
   - W porcie naszych uszu docierają świeże plotki:
     - w najbliższych dniach odbędzie się koncert niezwykle uzdolnionej jasnowłosej bardki tworzącej na mandolinie
     - za sprawą podwyżek w Mahakamie, ceny żelaza poszły mocno do góry
     - wojna domowa w Kaedwen wkroczyła w nową fazę i chyba ma się ku końcowi - Orest połączył siły z Katariną, by rozprawić się z ostatnim z pretendentów, Zwoltem z Crinfrid, i przejąć kontrolę w kraju
   - Kristoff uzupełnia na targu zapasy ziół, a Ilana, mając na uwadze zbliżające się święto, robi zakupy na Velen. {Druid}Kristoff opowiada jak w jego stronach obchodzi się święto jesiennego przesilenia. Podobnie jak na północy, Velen to święto obfitości - czas dziękowania za zebrane plony, kosztowania ich i robienia przetworów, które uczynią zimę znośną.
   - {Wyspiarz}Kristoff ma ochotę wybrać się na koncert bardki, z którą minęliśmy się niegdyś w Kerack. Zakupiwszy bilety, zmierzamy na Thanedd odstawić zakupy i zapytać Kajetana, czy nie miałby ochoty wybrać się z nami.
   - W międzyczasie {elf}Kajetan oddaje się swoim sprawunkom. Rozmawia chwilę ze stacjonującym w Ysgith Radcliffem o strażniku z Burdoff, którego raniono dwimerytowym sztyletem. Przy okazji dowiaduje się, że nilfgaardzki oddział, który przybył rozprawić się z Jedynym Prawdziwym Druidem, nieskory jest do powrotu na ojczyste ziemie i wygląda, że zostanie w Angrenie na dłużej.
   - Podłóg prośby Ilany, wysyła do Zangenisa wyproszoną notkę z zapytaniem o kontakt. Czarodziej obiecuje odezwać się po Velen.
   - Znajduje też chwilę, by zakląć wreszcie skrzynię, którą otrzymaliśmy w podzięce od Kapituły za wypełnienia zlecenia. Przy okazji porządkuje swój dobytek i testuje nowy wynalazek. Zauważa przy tym, że zmienione szkiełko, które ostatnio spłatało mu figla, nieszczególnie pozwala odłożyć się na półkę.
   - Mając przed sobą jeszcze całe popołudnie, Kajetan postanawia pozbyć się namolnego, potencjalnie niebezpiecznego artefaktu w - jego zdaniem - najprostszy i najskuteczniejszy sposób: usiłuje go zdezintegrować czarem. Ustawia szkiełko na parapecie swojego pokoju tak, by przedsięwzięcie przebiegło w bezpieczny i możliwie kontrolowany przezeń sposób, po czym rzuca zaklęcie.
   - Eksperyment kończy się gwałtownym zniknięciem 30 stopowej sfery budynku Aretuzy z Kajetanem, okruchem, oraz fragmentami przylegających pomieszczeń włącznie.
2. Kiedy plany biorą w łeb, czyli Kajetan na Krańcu

   - Niebo w Gors Velen ciemnieje na moment, ludzie są zaniepokojeni. Po chwili sklepienie rozświetla ostry, oślepiający błysk, któremu towarzyszy odgłos implozji. Wygląda to jak niewypał jakiegoś magicznego eksperymentu.
   - Ilana i Kristoff obserwują zajście będąc właśnie w drodze na Thanedd. Spostrzegawcza {druidka}Ilana szybko orientuje się, że powstała wyrwa w budowli znajduje się w okolicy kwatery Kajetana.
   - Docieramy na wyspę, gdzie zastajemy istny chaos. Załoga, która pilnuje fortu, pod nieobecność większości czarodziejów biega w bezładzie. Nikt nie wie, co się stało. Uczniowie i służba zostają ewakuowani na most.
   - Ilanie udaje się wypatrzeć w tym rozgardiaszu Mardina. Dowiaduje się, że Myra przetrząsa szkołę w poszukiwaniu poszkodowanych - jeśli chce pomóc, ma ją w tym wesprzeć.
   - W trakcie poszukiwań potwierdza się, że epicentrum zjawiska miało miejsce w pokoju Kajetana, którego nie ma wśród obecnych. Sąsiednie pokoje na szczęście były puste. Nie ma ofiar śmiertelnych, rannych jest niewielu i są to raczej nieszkodliwe uszczerbki na ciele tudzież psychice.
   - Tymczasem Kajetan, prowodyr ambarasu, odnajduje się na środku jakiejś pustyni w kupie gruzu. Upewniwszy się, że wylądował na naszej, a nie jakiejś obcej płaszczyźnie, spędza chwilę wygrzebując przedmioty mogące mieć wartość dla lokatorów sąsiednich pokojów i chowa je do magicznej skrzyni.
   - Mag orientuje się, że nie ma ze sobą swojego medalionu z zaklęciem teleportacji. Co gorsza, jego głośne przybycie przyciągnęło uwagę nielicznej lokalnej fauny - ciekawskiego, gigantycznego skorpiona. Odprawia namolne monstrum ledwie na dość czasu, by wyczarować schronienie.
   - Będąc bezpiecznie zamkniętym w swojej magicznej wieży, wysyła skrawki pergaminu do Mardina i Ilany, lakonicznie tłumacząc, że jest żyw, ale wróci dopiero pod wieczór.
   - Mardin informuje nas, że Kajetan się z nim skontaktował. Po chwili Ilana także wyczuwa w kieszeni znajomy zwitek papieru. Prosi bibliotekarza, by rozmówił się z {elfem}Kajetan i poinformował go o tym, co stało się na Thanedd. Sama zaś odpisuje, że będzie na niego czekać nazajutrz w Ellander.
   - Wolny od przeklętego okruchu, przez falę zakłóceń Kajetan dostaje wiadomość od Mardina - po jego nieprzygodzie w szkole magii, portal w parku jest raczej niestabilny, nie powinien z niego korzystać.
   - Zdając sobie sprawę ze zbliżającej się chryi, {elf}Kajetan pozwala sobie na ostatnią chwilę relaksu i resztę dnia spędza w wannie, przyzwyczajając się na powrót do swojego kawałka akwamarynu.
   - Ilana udaje się po naładowany medalion Kajetana. Zostaje jednak, w krótkich żołnierskich słowach, odprawiona przez Carduina - mag, wściekły nie na żarty, konfiskuje bibelot-symbol przynależności do Kapituły do czasu, aż Kajetan nie wyklaruje tego ambarasu.
   - Udaje nam się uprosić Mardina, by późnym wieczorem, gdy upora się już z tym bałaganem, odstawił naszą dwójkę do świątyni w Ellander, korzystając z tamtejszego kręgu. Mag-administrator zgadza się bez szczególnych oporów, prosi tylko, byśmy spotkali się gdzieś na mieście, z dala od szkoły.
   - Nie mając nic innego do roboty, Ilana zabiera Kristoffa na koncert trubadurki. Blondwłosa artystka śpiewa kilka nowych utworów, w tym jeden o niedawnej bitwie morskiej w okolicy Smoczych Kłów. Plotki niosą, że starły się tam ze sobą skelligijskie statki. Jeden z nich zatonął. Kristoff podejrzewa ród Dimun, który słynie z tego, że nie szczędzi nikogo i napada jak leci.
   - W pewnym momencie podczas koncertu włoski na karku {druidki}Ilana stają dęba. Powodem okazuje się być panna zbierająca datki - bijąca magią towarzyszka trubadurki, urodziwa rudowłosa o jasnych oczach. Zdaje się rzucać urok, by nakłonić audiencję do hojniejszych datków, próbuje też zbałamucić {ucznia Myszowora}Kristoff. Chwycony za rękę, młodzian jak urzeczony poddaje się rudej.
   - Tego już Ilanie za wiele. Zła niczym szerszeń, bezpardonowo niweczy zakusy dziewoi, wyzywając od sukkubów. Pomna morderstw z Kerack, rzekomo z udziałem rudowłosych amantów płci obojga, grozi naganiaczce, że podkabluje ją miejscowym władzom, albo i samodzielnie porachuje jej kości, jeśli ta zaraz nie odczepi się od {wyspiarza}Kristoff.
   - Ruda niechętnie ustępuje, po chwili odnajdując na sali nową "ofiarę". Siedzimy do końca koncertu, przy czym Kristoff wyraźnie zawstydzony i zmieszany zajściem. Ilana z miejsca tłumaczy powody swojego zachowania, nie chcąc pozostawiać rzeczy fermentującej we własnym sosie.
   - Po koncercie idziemy na umówione spotkanie z {magiem}Mardin. Przed przeniesieniem do Świątyni Melitele, {druidka}Ilana opowiada Mardinowi o rudowłosej kobiecie, którą podejrzewa o morderstwa z Kerack, próbę kolejnego tej nocy oraz generalnie bycie sukkubem.

3. Wszystkie wypadki prowadzą do Ellander
   - {Elf}Kajetan, za przyzwoleniem Matki Przełożonej, teleportuje się do Świątyni Melitele, gdzie niewiele później pojawia się Ilana i Kristoff.
   - {Dziewczyna}Ilana na dzień dobry naskakuje na czarodzieja, ubliżając mu od najdurniejszych. W sprzeczności ze swoją typową butą, Kajetan wylewa na rozgrzaną sytuację kubeł zimnej wody, dziękując za troskę i odchodząc na ubocze, by skonstruować schronienie na noc.
   - Zaskoczona reakcją {kompana}Kajetan, {druidka}Ilana od razu przeprasza za swój wyskok i postanawia nie drążyć tematu, póki zadra jest świeża. Prosi go jedynie, by skontaktował się z Ivarem i poinformował go, jak sprawy się mają, oraz że z planów na Velen raczej nici.
   - W czasie, gdy Kajetan i Ilana rozmawiają, Kristoff zwiedza świątynię, oprowadzany przez jedną ze starszych dziewcząt. Zaciekawiony wyspiarz pyta adeptkę, czy ich inicjacja wygląda podobnie, jak u kapłanek Freyji, za co obrywa w twarz od spąsowiałej dziewoi. Zajście zauważa szukająca go {druidka}Ilana, ale widząc nierozumiejącą minę młodzieńca, gryzie się w język przed rzucaniem kąśliwych uwag.
   - Wieczorem Kajetan rozmawia z załogą z Ysgith. Ma nietęgą minę, nie owijając w bawełnę wykłada co i dlaczego zrobił. Dowiaduje się, że Carduin organizuje walne spotkanie organizacji celem osądzenia i wyciągnięcia konsekwencji. Może wrócić pieszo lub zabrać się po Velen z Brasem, jako że Ilanie nie wydano jego medalionu do teleportacji. {Elf}Kajetan ironizując dziękuje za troskę i pyta, czy nikt nie ucierpiał podczas wypadku, który spowodował - okazuje się że poza kilkoma siniakami nic poważniejszego się nie stało.
   - Po rozmowie z Kapitułą, {mag}Kajetan spędza chwilę przepraszając także Finarrina i Mirnę - mimo usilnych starań {towarzyszki}Ilany, nie ma nawet cienia szans, by z Ilaną pojawili się na Velen w Niedźwiedzicach.
   - Ilana, do granic zmęczona i poirytowana zajściami dnia dzisiejszego, postanawia dać upust emocjom i pyta Kristoffa, czy nadal ma ochotę spędzić z nią noc. {Wyspiarz}Kristoff jest zaskoczony i nieco rozdarty - nie wie jak rozumieć w jego odczuciu sprzeczne sygnały wysyłane przez {dziewczynę}Ilana, ale - po wyłożeniu przez nią kawę na ławę na temat Skovika - całkiem ochoczo się zgadza.
4. Przymusowy urlop w świątyni
   - Spotykamy się przy późnym śniadaniu. Ilana pyta Kajetana, czy ma ochotę wybrać się z nią i Kristoffem do miasta, ale {elf}Kajetan zdaje się nie mieć na to nastroju i odmawia. Odwiedzają więc Ellander tylko w dwójkę.
   - Płomienna Różyczka zmieniła właścicieli - Maria i Walerian zdecydowali się skorzystać z "zaproszenia" do Dol Blathanna.
   - Ilana zauważa na mieście pędzącego gdzieś Viggo - w biegu dowiaduje się od zaaferowanego zielarza, że dzięki bogom, jego żona obudziła się ze śpiączki. Rzecz zaczęła się jakoś w dniu, gdy Kajetan narozrabiał ze szkiełkiem.
   - Kajetan rozmawia ponownie z Ivarem. Ku wielkiej frustracji Chidy, jaskinia, o której są przekonani, że to ta właściwa, jest zupełnie pusta, jakby nigdy nic w niej nie zaszło. Nie ma śladu nie tylko po kamieniu i raraszku, ale i po zwłokach Ebby.
   - Ilana dowiaduje się od Kristoffa i matki Ioli, że:
     - kult lwiogłowego pająka był dawniej jednym z wielu wierzeń ludów północy, głównie tych obcujących ze śmiercią - grabarzy, katów, prawników - ludzi, którzy potrzebowali wierzyć, że otaczająca śmierć nie jest ich winą
     - główną świątynię w pewnym momencie najechali jacyś bandyci czy najemnicy, a wierni w odwecie zaczęli stawać się coraz bardziej ekstremistyczni, co ostatecznie doprowadziło do tępienia wyznawców
     - Matka Kruków była starszym wierzeniem na Wyspach, Kristoff mówi się o niej jako o wypartej przez Freyję, lub jako jej matce czy siostrze
     - była bóstwem losu i przeznaczenia żywych, tkała gobelin przedstawiający żywoty z ludzkich włosów
     - inni wierzą, że była pierwszą flaminiką druidów z wysp, z którymi związała się tak bardzo, że stała się pomniejszym bóstwem
5. Velen
   - Noc przesilenia spędzamy w świątyni. Niebo, poza fajerwerkami z miasta, ponoć przygotowanymi przez pana Regnera, rozjaśnia kilka rozbłysków, z południowego wschodu, potem wschodu i jeszcze raz południowego wschodu.

##### [Sesja 139](#sesja-139) [Sesja 141](#sesja-141)
