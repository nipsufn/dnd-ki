### Sesja 148
##### [Sesja 147](#sesja-147) [Sesja 149](#sesja-149)
1. Przyspieszony kurs żeglugi
    - Rano odprawiamy gości i decydujemy się skorzystać z oferty Roegnera względem podwózki do latarni.
    - Na progu znikającej włości Kajetana jakaś młodsza kapłanka Freyji przekazuje nam list od Kristoffa. Wyspiarz pisze, że trochę sobie przemyślał i chce się spotkać za kilka dni w Hirundum. Wspomina też, że wysłał już depeszę do Triss z prośbą o nauki.
    - Z portu, na krypie Roegnera płyniemy na Mosberg. Po drodze przysłuchujemy się "ciekawym" plotkom na nasz temat, krążącym wśród pirackiej załogi.
    - Statek Roegnera staje na kotwicy, a my lądujemy na wodzie w niewielkiej szalupie. Piraci będą na nas czekać przez kolejne 2 dni i świecić latarnie, byśmy trafili.
    - Przy jednym z brzegów, z dala od mgły, widać sporo śniętych ryb. Wyspiarze zgodnie twierdzą, że to zły omen.
    - Wiosłowanie idzie nam nie najlepiej, subtelnie rzecz ujmując. {mag}Kajetan rozprasza częściowo mgłę i odsłania widok na słynne Smocze Kły.
    - Mgła ma nieprzyjemny, kwasowy zapach, trochę jak palone włosy. Słyszymy skrzypienie, więc kierujemy się w stronę dźwięku. Wkrótce docieramy do opuszczonej łódki, nieco większej niż nasza, uwiązanej do skał. Z tego miejsca widać już masyw wyspy. Łajba obija się o kamienne schody prowadzące, niczym molo, w górę wyspy, po skarpie.
    - Dzięki magii Kajetana i jego elfiej gracji przybijamy do brzegu i cumujemy porządnie obie łodzie - naszą i znaleźną.
2. Przeszpiegi
    - Po schodach wspinamy się na skalną półkę, z której widać latarnię i zabudowania - wszystko okolone murem.
    - Podchodzimy bliżej. Brama jest zamknięta. Ilana wspina się więc na mur. Z wysokości widać drugą bramę po przeciwnej stronie placu, zaryglowaną i zabarykadowaną. Z jednego z kominów wciąż unosi się delikatna strużka dymu.
    - Nie widząc nikogo żywego, {druidka}Ilana wyczula swoje zmysły. Trop najbliższego człowieka dochodzi z głebi wyspy.
    - Na placu, przez który przechodzimy zalegają gnijące już bele siana. Wszystkie okna i drzwi są zatrzaśnięte na głucho, oprócz tych do latarni morskiej, które zdają się być uchylone.
    - Kajetan posyła sowę przodem na przeszpiegi. Wewnątrz latarni walają się porzucone w nieładzie skrzynie i beczki, z których coś wycieka. Na piętrze unosi się także ta gęsta, cuchnąca mgła. Na środku pomieszczenia, w niecce dogorywa ogień.
    - Wspinamy się po barykadzie i podążamy za ludzkim tropem rozwidlającą się kamienną ścieżką. Docieramy do kolejnych schodów, które prowadzą na cypel i w wodę. Ślad za to wskazuje na coś centralnie pod nami.
    - {czarodziej}Kajetan posyła w dół klifu sowę, która po wizycie w latarni wydaje się nader pobudzona. Ilana korzysta z jej zmysłów i przygląda się okolicy:
        - jest przypływ, który odsłonił jakąś ukrytą w zboczu jaskinię,
        - morze wpływa do jaskini bez przeszkód,
        - sowa zostaje porwana przez falę i pociągnięta wgłąb dziury; trafia do naturalnej jaskini,
        - cuchnie tu śniętymi rybami i ogólnym rozkładem, na ścianach rośnie coś jakby ukwiał albo zielonobure glony.
    - Sowa zostaje wyciągnięta z opałów. Do jaskini zapuszcza się Ilana, zmieniona w węgorza. Druidka znajduje tam człowieka dryfującego na wodzie, ledwo przytomnego. Delikwent mianem Veg, ucapiony skały broni się przed ratunkiem bredząc coś o potrzebie płynięcia dalej, w głąb wyspy. Po wyciągnięciu na brzeg amok mija, a mężczyzna jest mocno skołowany. Pokrywa go zielonkawy szlam.
    - Przełamując swoją niechęć, za namową {towarzyszki}Ilany Kajetan czyta jego myśli, gdy druidka, poczęstowawszy topielca wodą i kocem, przepytuje go o wydarzenia z minionych dni. Chłopina niewiele mówi, ale jego głębsze wspomnienia układają się w ciekawe obrazy:
        - przez okno latarni widzi stado delfinów podskakujące na falach,
        - jeden z delfinów nagle zmienia się w piękną dziewoję i macha do niego,
        - delfiny są gonione przez jakieś drapieżniki, chyba rekiny,
        - mężczyzna czuje usilną potrzebę ruszenia na ratunek delfiniej piękności w opałach.
    - Nie dowiadując się bezpośrednio niczego konkretnego, po za tym, że najwyraźniej jest jednym ze strażników, odpuszczamy więc dalsze przesłuchanie i udajemy się na spoczynek do wieży Kajetana. Veg zostaje zamknięty pod kluczem w osobnym pokoju. {Elf}Kajetan kontaktuje się z Roegnerem i informuje o postępach, na co pirat przestrzega nas przed syrenami.
    - W nocy Ilanie wydaje się, że coś słyszy. We śnie budzi się z nagłą potrzebą podejścia do okna. W zachodzącym słońcu widzi dwie grupy delfinów, lub innych dużych stworzeń morskich. Jedna z nich... macha. Druga grupa wygląda zdecydowanie mniej sympatycznie. Dziwną scenę przerywa uczucie chłodu i ból spowodowany czymś, co w mgnieniu oka rośnie jej w brzuchu i przegryza się na świat - chmara pająków. Nad ranem druidka budzi się zmęczona i jakby bez chęci do życia.
3. Gdyby ryby miały nogi
    - Rano zostawiamy dochodzącego do siebie wojaka w wieży i we dwójkę wracamy na cypel. W drodze Ilana, wyraźnie w podłym humorze, przebąkuje coś o swoim dziwacznym śnie.  Nie dzieli się jednak tą bardziej makabryczną jego częścią.
    - Na cyplu zauważamy, że poziom wody obniżył się, odsłaniając plażę. Tym razem Kajetan przygląda się okolicy przez swoją latającą szklaną kulkę. Tymczasem Ilana pilnuje medytującego {elfa}Kajetan i przesmradza się bez większego celu po plaży. Wśród kamieni druidka znajduje ząb - mniejszy, lecz identyczny kształtem jak u wielkiej paszczęki z "Rybaka".
    - Wzrok Kajetana natyka się na jakieś 3 dziwne, ni to ludzkie, ni to rybie istoty poubierane w łachmany i pancerze, trzymające na smyczy kilka rekinów. Zwierzęta tłuką zawzięcie o jedną ze ścian, jak gdyby chciały się przebić na drugą stronę. {Mag}Kajetan, licząc na rozumność dziwacznych kreatur, postanawia telepatycznie się przywitać, czym zdaje się zaskakuje i nieco płoszy ryboludzi.
    - Ilana, wysłuchując relacji {elfa}Kajetan, błądzi myślami wokół syreny ze snu. O dziwo wyczuwa jej trop z głębi jaskini. Ale w okolicy nie ma żadnego wejścia, tylko głucha ściana.
    - Wracamy sprawdzić strażnicę, w której mamy nadzieję znaleźć przejście wgłąb wyspy. Nie mogąc doprosić się o pomoc markotnej {druidki}Ilany, Kajetan wyciąga drzwi z zawiasów, razem z uczepionym ich trupem. Chłop zdaje się został zadźgany, to jeden ze strażników.
    - W kuchni zalegają zepsute, pokryte szlamem zapasy. Przy biurku obok wygasłego paleniska znajdujemy kolejnego trupa ze sztyletem w plecach. Przyciska sobą papiery o logistyce strażnicy i latarni, a na ich odwrocie - nasmarowany węglem rysunek tonącej kobiety. Okna są tu zabarykadowane od środka i zaklejone woskiem.
    - Trzeci trup w sypialni sam wpakował sobie bełt między oczy. Starszy strażnik sporzadził przedśmiertny list, w którym opisał co się z nimi działo:

        >- Ktokolwiek to znajdzie niech przekaże, że Mortimer, syn Alhana z Cidaris odbiera sam sobie życie będąc jeszcze zdrowym na umyśle. Niech Wieczny Płomień ochroni moją duszę przed tym czymś.
        >- Zaczęło się około trzech nocy temu. Dziwne sny, nocne koszmary, ciemność na umyśle.
        >- Pierwszy zniknął Veg. Jednej nocy wyszedł gdzieś i nie wrócił. Łodka dalej stała, musiał się utopić, bo go nie znaleźliśmy. Wcześniej majaczył o śpiewie i że musi kogoś uratować. Dureń.
        >- Następnie poszło szybko, Doras, nasz latarnik lubił fisstech. Wszyscy to wiedzieli. W amoku rzucił się w płomienie latarni. Chciałem go pochować, ale nie było czasu.
        >- Urin i Lanse się poszli na noże. Jeden majaczył i rysował po nocach, chciał wychodzić po nocach, ale dziesiętnik był bystry - kazał pozamykać drzwi i okna i schował klucz. 
        >- Zostałem tylko ja i Bert.
        >- Widzę mrok w jego oczach, chociaż mówi że ma plan i zebrał reszte wosku. 
        >- Zapasy się kończą. Jesteśmy uwięzieni.
        >- To miejsce jest przeklęte. Uciekajcie...

    - Wracamy do wieży, gdzie Kajetan przedłuża swoje zaklęcie. Veg gorączkuje, więc Ilana - na ile to możliwe - stabilizuje go. Zostawiamy go w bezpiecznym lokum {elfa}Kajetan i kontynuujemy poszukiwania.
    - Na progu zauważamy, że ryboludzie próbują się do nas podkraść i okrążyć, jest ich w sumie 5. Wracamy do środka, gdy tamci przeczesują okolicę.
    - Kajetan po raz wtóry kontaktuje się z Roegnerem i opowiada co odkryliśmy. Pyta o syreny i ryboludzi - ci drudzy to ponoć legendarny lud głębin z Ys, ale jego zdaniem są raczej mitem. Gdy {mag}Kajetan jest zajęty rozmową, ryboludzie-mity włamują się do strażnicy i wynoszą zwłoki. Układają je w stos na przyniesionej sieci i zabierają "zawiniątko" ze sobą, kierując się na południową plażę.
    - Zaalarmowany i rozeźlony tym faktem Kajetan wypowiada im wojnę. 

##### [Sesja 147](#sesja-147) [Sesja 149](#sesja-149)