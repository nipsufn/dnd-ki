### Sesja 49
##### [Sesja 48](#sesja-048) [Sesja 50](#sesja-050)
1. Pościg za czarodziejem
    - Larsowi udało się zabrać czarodziejowi rzecz kiedy ten się teleportował - idealnie przepołowiony sygnet. Mężczyzna twierdzi, że dzięki pierścieniowi możemy spróbować odnaleźć Vicovaro, bo to dzięki niemu właśnie mógł się teleportować.
    - Kajetan przygląda się sygnetowi i dedukuje, że napis wygrawerowany na pierścieniu (aktualnie przepołowiony) głosił "__Loc Grim__". Jest to nazwa miasta w Nilfgaardzie.
    - Ku niepomiernej irytacji [maga](Kajetan) debatujemy chwilę, ostatecznie podejmujemy decyzję - idziemy przeszukać szpital. Nawet jeżeli nie zastaniemy tam samego maga to możemy znaleźć coś wartego uwagi.
    - Podróż kanałami mija bez niespodzianek. Zostawiamy ludzi Larsa przed korytarzem - zasadzką, a sami w trójkę powoli przechodzimy do kostnicy.
    - W kostnicy zauważamy, że z 4 szuflad zniknęły zamykające je kłódki. W celach też jakby zrobiło się ciszej. Ilana podnosi z ziemi kawałek kości i rzuca w jedną z szuflad. Nie wywołuje to niestety żadnej znaczącej reakcji.
    - Kajetan wysyła na zwiad swoją sowę. Ptak leci sprawdzić cele i donosi, że tylko w 2 z nich znajdują się więźniowie. Same cele także zdają się być lekko uchylone. 
    - Elf każe sowie narobić hałasu. Chce sprowokować jednego z mutantów żeby ten zaatakował tego drugiego, co mu się nawet udaje, gdyby nie fakt, że obaj biją się przez drzwi do celi tego drugiego, blokując przy tym nieznacznie korytarz.
    - Raban sprawił przy okazji, że szuflady w szafach zaczęły niebezpiecznie i złowróżbnie drgać. Domyślając się co może się w nich znajdować podejmujemy szybką decyzję - idziemy dalej, do szpitala.
    - Próbujemy przedostać się bezszelestnie do głównej klatki schodowej. Lars przechodzi bez problemu i otwiera już zamek. Ilana zmienia się w dużego kota żeby dodać sobie zwinności, ale na nic się to zdaje, bo idący przed nią Kajetan, wypachniony mydłem po solidnej kąpieli dnia poprzedniego zwraca na siebie uwagę stojącego w korytarzu mutanta.
    - Ilana-kot rzuca się na mutanta próbując ściągnąć uwagę z elfa. Lars, uporawszy się już z zamkiem, dobywa kuszy i szybkim, celnym strzałem w głowę kończy żywot przemienieńca. Jego głowa eksploduje, tryskając żrącym kwasem na naszą dwójkę nadal będącą w korytarzu.
2. Z wizytą w szpitalu
    - Kontynuujemy wędrówkę do kolejnych drzwi, za którymi znajduje się długi korytarz. Tutaj także widzimy cele, ale ich stan sanitarny jest o niebo lepszy. Zamiast krat mają drewniane drzwi z okienkiem. Na każdych drzwiach wisi tabliczka informacyjna z opisem przebiegu choroby pacjenta.
    - Jeden z ludzi w izolatce pyta o lekarza. Lars "przebiera się" za Vicovaro i rozmawia z chorym:
        - jest wojskowym 
        - zdaje się być zarażony
        - był na granicy z Verden
        - ma obrażenia od pazurów na przedramieniu i ślady ugryzienia w okolicy obojczyka
        - skarży się, że nie otrzymał swoich leków
        - informuje nas, że nie było porannego obchodu pielęgniarek (nikt tu nie zaglądał? czy nikt nie pracuje w szpitalu w dniu ataku?)
    - Mijamy izolatki i stajemy przed solidnymi, drewnianymi drzwiami. Lars rozpracowuje zamek i zaglądamy do środka. Za drzwiami znajduje się duży pokój w artystycznym nieładzie.
3. Pracownia maga
    - Pomieszczenie wygląda jak połączenie pracowni, sypialni i biblioteki w jednym. Są tu regały z księgozbiorem, dwa biurka, a pod ścianami stoją 4 zbroje - widać, raczej w formie ozdoby, bo są to modele, które wyszły już z użytku. Na środku pomieszczenia na stole stoi znajomy fragment menhiru, ociosany na kształt dwunastościanu. W kamieniu tkwi rubin.
    - Kajetan wysyła sowę na zwiad po pokoju, co aktywuje pułapkę, gdy sowa przelatuje przed rubinem.
    - Obserwujemy jak do kamienia, niczym do silnego magnesu, zostają przyciągnięte metalowe zbroje stojące pod ścianą. Kamień jest tak gorący, że metal nadtapia się się i magicznie formuje w kończyny i głowę golema. Głowa ma 4 twarze, jakby miała patrzeć w 4 strony świata naraz.
    - Sam gabinet jest ekranowany, podobnie jak kryjówka Larsa. Po wejściu do środka da się jednak dostrzec emanującą zewsząd magię.
    - Golem rzuca się w naszą stronę. Zamknięte drzwi nie są dla niego przeszkodą - spopiela je w mgnieniu oka. Kajetanowi udaje się jednak go chwilowo dezaktywować.
    - W panice wpadamy do pokoju. Ilana zastawia regałem wnękę po drzwiach i naprędce przetrząsamy pracownię. Zamiast pomóc permanentnie unieruchomić strażnika, [ten debil](Lars) i [druidka](Ilana) przeszukują pokój:
        - notatki na temat dziwnych zjawisk ciągnących się od Medownej aż po Mayenę
        - informacje o epidemii panującej w Verden
        - dwa magiczne przedmioty w szufladach biurka
    - W międzyczasie golem wraca do życia. W pośpiechu Ilana łapie dokumenty z biurka maga i chowa je do torby razem z zawartością magicznej szuflady. Uciekamy w głąb szpitala.
    - W korytarzu zauważamy, że golem został zaprogramowany tak aby nie mógł przejść dalej do szpitala. Trochę uspokojeni obmyślamy jak wydostać się ze szpitala.
    - Ilana wpada na pomysł żeby poszukać dyżurki lub innego pokoju lekarskiego, gdzie można znaleźć jakieś szpitalne ubrania. Udaje nam się niezauważenie zwinąć dwa komplety ubrań: jeden lekarski i jeden mundur straży, która pilnuje w szpitalu porządku. Lars i Kajetan przebierają się, a druidka, zmieniona w maleńką mysz, chowa się w kieszeni elfa.
    - Niemal przed samymi drzwiami zostajemy zaczepieni przez pielęgniarkę. Kobieta widząc elfa w lekarskim fartuchu nalega aby ten udał się z nią czym prędzej pomóc pilnemu przypadkowi. Kajetan jednak wysoce udolnie wykręca się 16-godzinną zmianą, którą właśnie kończy i odsyła kobietę do losowego pokoju w szpitalu.
    - W końcu udaje nam się bez wzbudzania dalszych podejżeń opuścić szpital. Na ulicy pozbywamy się przebrania i wracamy do jednej z nor Larsa.
4. Bilans strat
    - Siadamy z Larsem rzucić okiem na to, co znaleźliśmy i rozmówić się na temat dalszego planu działania. Vicovaro raczej nie puści nam płazem zamachu na jego życie, więc zastanawiamy się co dalej zrobić.
    - Lars informuje nas, że w obecnej sytuacji nie będzie w stanie ściągnąć listów gończych, które wystawił za nasze głowy Nilfgaard. Nadal jednak będzie w stanie załatwić nam rozmowę z Filippą, choć to bardziej od czarodziejki samej zależy czy się z nami skontaktuje, czy też nie.
    - Do Ban Ard można dostać się tylko z wykorzystaniem teleportacji. Lars może nam jedynie zaoferować "wejściówkę", tj. podzielić się wzorem tamtejszego kręgu teleportacyjnego. Jednak to tyle - w gestii Kajetana leży przeteleportowanie nas (czego mag sobie jeszcze nie przypomniał/nie opanował).
    - Kajetan niezadowolony sączy piwo, kiedy Ilana wysypuje na stół wszystkie znaleziska z pracowni maga:
        - magiczne przedmioty to pióro i lupa
        - notatki (te o Medownej i te z Verden) zawierają tajemne zapiski widoczne tylko przez znalezioną lupę; musiały zostać wykonane piórem, w którego posiadanie także weszliśmy
        - nasza dwójka przewija się zarówno w raporcie z granicy z Verden jak i w zapiskach z Medownej
        - choroba, którą Florian zaszczepił w Verden miała być szczególnie agresywna w rozwoju u elfów
        - niestety mag stracił nad nią kontrolę, a Lars podobno ukradł mu narzędzia, którymi chciał odkręcić sytuację
    - Lars wydaje się być szczególnie zainteresowany notatkami dotyczącymi zarazy w Verden. Pożycza lupę żeby przeczytać co takiego czarodziej zanotował na sprawozdaniu.
    - Kajetan kończy wieczór i idzie do pokoju. Ilana dyskutuje jeszcze chwilę na temat niespełnionych obietnic. Poirytowana mówi bez ogródek Larsowi, że jest beznadziejnym nieudacznikiem, po czym sama udaje się na spoczynek.
5. Poranek ~~po~~ przed burzą
    - Ilana prosi elfa żeby ten wysłał wiadomość do Finarrina. Chce mu przekazać, że skończyliśmy swoją sprawę w Brugge i wracamy do reszty drużyny. Kajetan wysyła wiadomość, ale odpowiada mu cisza wypełniona dziwnym sprzężeniem zwrotnym. Druidka domyśla się, że ich towarzysze muszą już być w Brokilonie - okalająca las magiczna bariera zakłóciła przekaz.
    - Zaczynamy pakować manatki kiedy norą niziołków buja potężny wstrząs. Kajetan zastanawia się co może być przyczyną, czy w mieście są jakieś kopalnie (myśląc o tąpnięciach), ale nic z tych rzeczy. 
    - Biegniemy na górę sprawdzić co się stało. Początkowo nachodzą nas czarne myśli: być może to Florian, który - uprzednio zebrawszy siły - teraz zrzuca na nas gromy z jasnego nieba chcąc się zemścić za zdradę.
    - Wychodzimy aż do kantoru i przez wybite okno szybko zauważamy, że gromy toczące się po niebie mają epicentrum w Brokilonie. W pewnym momencie nadchodzi potężna fala uderzeniowa, która wywala resztki okien z framug, a po niej następuje cisza przerywana jedynie jękami rannych gapiów. Niebo jest czyste i bezchmurne, jakby cała zawierucha się uspokoiła. Robi się niemalże wiosennie.
    - Ilana ma przeczucie, że może to mieć związek z Eithne i portalem. Prosi Kajetana żeby ten jeszcze raz spróbował skontaktować się z Finarrinem. Mag jednak zamiast do druida, wysyła wiadomość do Skovika. Odpowiedź przychodzi niemal natychmiast i, jak się można było spodziewać, nie do końca przemyślana: 
        - wszyscy są cali
        - Eithne żyje i jest przytomna 
        - portal kruka został ustabilizowany 
        - Aen Eldrin wrócili już do domu
        - na koniec pada pytanie o Ilanę
    - Natychmiast podejmujemy decyzję: wracamy do Brokilonu. Tylko tam możemy się tymczasowo uchronić przed oboma stronami tego dziwnego konfliktu Verdeńskiego - magiem z Nilfgaardu oraz Dijkstrą i jego szpiclami.
    - Pytamy [druida](Finarrin) gdzie możemy się spotkać, czy mogą wyjść nam na przeciw żeby pomóc dostać się do lasu i czy mamy zabrać ze sobą coś czego potrzebują w Wiosce. Otrzymujemy odpowiedź, że spotkamy się w Medownej, a jedyne czego w tej chwili potrzeba to rzeczy na odbudowę Wioski.
    - Niziołki zaczęły już sprzątać rozbite butelki i kufle w karczmie. Prosimy je żeby posłały wiadomość do Larsa, chcemy się z nim rozmówić przed wyruszeniem w drogę. W odpowiedzi zostajemy zrugani - karły mają ważniejsze rzeczy na głowie niż jakaś tam nasza wiadomość, a po za tym [ten pajac](Lars) ponoć gdzieś ruszył nad ranem i najpewniej nie ma go w mieście.
    - Wywiązuje się "niewielka" sprzeczka zakończona niemal dosłownie wyrzuceniem nas za drzwi. Wściekli na niziołki, idziemy poszukać krawca i rozejrzeć się za rzeczami na drogę. [Elf](Kajetan) zamierzał wyruszyć z miasta natychmiast.
    - Będąc u krawca debatujemy nad tym co dalej zrobić - nie możemy szwendać się po mieście, bo jeszcze ktoś nas wrzuci do pierdla. Należałoby jedna rozmówić się z Larsem - Ilanie bardzo na tym zależy, druidka żywi nadzieję, że być może pomoże on nam wydostać się z miasta po cichu i bez świadków.