### Sesja 65
1. Na odchodne
    - [Igna](#p_igna) opowiada bardziej szczegółowo na niektóre z pytań, które wcześniej zadaliśmy jej przełożonemu.
    - [Myrton](#p_lord_myrton) próbuje wskrzesić [Zakon Płonącej Róży](#r_zakon), w którym zaczął karierę.
    - [Łowców](#r_lowca) nie obchodzi pomoc, liczy się tylko chwała i pieniądze - za nic mają dawne ideały, którym chłodował poprzedni zakon, tj. bezinteresowną, charytatywną pomoc w zwalczaniu potworów.
    - [Łowcy](#r_lowca) "Potworów" to był pomysł [Myrtona](#p_lord_myrton) w krótkim czasie gdy był głową tej organizacji. Niestety pomysł był niepopularny i nie spodobał się "górze". [Myrtona](#p_lord_myrton) odsunięto od władzy, a następny naczelnik, niejaki Zygfryd, szybko wrócił do starej polityki.
    - Mamy skomunikować się z [Kapitułą](#r_kapitula) najlepiej przed ludźmi [Dijkstry](#p_dijkstra) (bez użycia magii trzeba liczyć, że do [Poviss](#l_poviss) zejdzie im 2 - 3 tygodnie), by na naszą ofertę spojrzeli bardziej przychylnie.
2. Niedźwiedzia przysługa
    - W drodze do Lisa, gdzie udajemy się na nocleg, drogę zastępuje nam Kudłate towarzystko ubezpieczeniowe. Towarzyszy mu czwórka z [Burdoff](#l_burdoff).
    - Oprychy żądają nagrody, którą wydał Grododzierżca, bo "zepsuliśmy im interes" - nie zabijali [żababy](#b_zababa), ponieważ przyciągała kolejne [ghule](#b_ghul), które od czasu do czasu wybijali dla intratnego, stałego zysku.
    - Ludzie [Baraniny](#p_baranina) nie wtrącają się, zaledwie odcinają nam drogę ucieczki i upewniają się aby nikt niepowołany nie wtrącił się do rozmowy.
    - Wywiązuje się walka, w której bardzo staramy się nie korzystać nazbyt ostentacyjnie ze swoich zdolności. Niestety, kiedy szale przechylają się na naszą niekorzyść, aby dać im popalić, [Ilana](#g_ilana) zmuszona jest zmienić się w zwierzę.
    - Oprychy biorą nogi za pas aż miło. Jedynymi świadkami tego, co się stało są obstawiający zajście ludzie z Kudłacza. 
    - Gurby Anzelm mówi, że będzie zmuszony poinformować szefa o kolejnym przypadku lykantropa w mieście.
    - Udaje nam się dotrzeć do łóżek bez dalszych nieprzyjemności, ale [Grimma](#p_grimma) obwieszcza, że nazajutrz kuchnia będzie nieczynna - skończyły mu się grzyby, więc on musi iść na grzybobranie, a na barze stanie żona.
    - W Lisie zrobiło się dość tłoczno. Znów pojawiło się elfie towarzystwo od handlu łukami. [Ilana](#g_ilana) próbuje sprzedać jeden z łuków driad, ale elfy są zbyt podejżliwe - weszą prowokację.
    - Elfka imieniem Verbena zostawia [druidce](#g_ilana) liścik - odkupi łuk, ale ma zostawić go dla niej w lombardzie u Ilori.
3. Ciężki poranek drobnych sprawunków
    - Bez ciepłego śniadania, nadal lekko wymęczeni, zachodzimy do Misia Kudłacza chcąc znaleźć [Duska](#p_dusek).
    - Anzelm siedzi za barem wyslijając swoje oczy (a i niehybnie ostatnie szare komórki) nad maluteńką książeczką. Bliższy rzut oka pozwala zidentyfikować kieszonkową wersję Dobrej Księgi, najpewniej sprzedaną mu przez [Duska](#p_dusek).
    - Dowiadujemy się, że o cenę zaponienia incydentu z niedźwiedziem nalezy pytać [Baraninę](#p_baranina) bezpośrednio, najlepiej na osobistym spotkaniu. Anzelm może w naszym imieniu takie spotkanie ustawić.
    - Karczmarz twierdzi, że to nie pierwszy przypadek lykantropa w tym mieście. Wspomina o niejakim kapitanie Vincencie, ale nie zdradza żadnych szczegółów. Każe spytać w mieście. 
    - Niestety [Duska](#p_dusek) nie zastajemy, ale zostawił nam wiadomość - mamy spotkać się z nim w Nowym Narakorcie.
    - Po drodze do drugiej karczmy zahaczamy o lombard. Udaje nam się sprzedać łuk i wyhandlować w gratisie pare bibelotów: wisiorek-sekretnik i niewielkie, prawie niepotłuczone okulary, które [elf](#g_kajetan) chce sprezentować Anzelmowi.
4. Jak pomóc szpiegowi?
    - Narakort to zupełne przeciwieństwo Kudłacza - jest jedzenie, całkiem smaczne i widać, fikuśne, a i napitki mają wyższy standard, co rzecz jasna pociąga za sobą wyższą cenę. Lokal jest niebylejaki i przeznaczony raczej dla wysublimowanej klienteli.
    - Zastajemy [Duska](#p_dusek) w trakcie rozmowy z jakimś dostatnio odzianym jegomościem. Zaznaczany swoją obecność i taktownie czekamy na swoją kolej na rozmowę.
    - [Dusek](#p_dusek) twierdzi, że na bagnach powinny znajdować się ruiny wieży elfiego maga, [Alzura](#p_alzur). Niestety nie ma żadnych map, zaginęły podczas wojny.
    - Mamy odszukać ruiny i zapewnić [Duskowi](#p_dusek) bezpieczną przeprawę do nich w zamian za wybór w zaklętych przedmiotach z jego inwentarza.
    - Handlarz napomyka, że na bagnach grasują [kikimory](#b_kikimora). Możemy zapytać o radę [Łowczego](#r_lowca) Królewskiego, który tam stacjonuje. Podobno za każdą ubitą bestię jest nagroda pieniężna.
    - Ostałe zapiski i zebrane notatki skupiają się na południowej części bagna jako lokacji wpsomnianych wież. Tam też mielibyśmy rozpocząć nasze poszukiwania.
5. Zaproszenie do burdelu
    - Chcąc załatwić mniejsze sprawunki przed wyruszeniem na bagna, wracamy z okularami do Anzelma. Zastajemy tam zabawę w najlepsze, tj. tradycyjne pijackie zapasy i karczmarza siłującego się na rękę z [Grimmą](#p_grimma). 
    - Krasnolud wygrywa, wychyla jednym haustem resztę piwa i oznajmia, że na niego pora. Zabiera swój karykaturalnie duży, wyładowany sprzętem plecak i idzie - najpewniej na wspomniane wczoraj grzybobranie.
    - Anzelm dziwi się okularom, ale sam dostrzega poprawę ostrości widzenia. Zostajemy zaproszeni nazajutrz wieczór na spotkanie z [Baraniną](#p_baranina) w domu uciech vis-a-vis karczmy.
6. Pakowanie się w niezłe bagno
    - Wychodzimy południową bramą, skąd mamy nadzieję złapać transport na bagna.
    - Rybacy najwyraźniej zwęszyli dobry interes, bo łódek jest od groma i kursują non-stop na trasie miasto-bagno-miasto za - jak nam się słusznie zdaje - podwojoną regularną cenę.
    - W oddali widzimy łódkę wiozącą pasażera z olbrzymim plecakiem. Czyżby [Grimma](#p_grimma) zbierał swoje grzyby na bagnach?
    - Podróż łódką nie trwa długo. Na lądzie mija nas dwójka "fachowców" od potworów, elfka i jakiś osiłek, za którymi - oprócz alkoholu - ciągnie się duszący smród kadzidła.
    - [Łowczy](#r_lowca) Królewski, Feliks z [Dorian](#l_dorian), oferuje 25GP za ubitą oszalałą [kikimorę](#b_kikimora), ale też 750GP za permanentne rozwiązanie problemu.
    - Witając się [Kajetan](#g_kajetan) przedstawia druidkę jako _"Ilanę Brokilońską"_, co spotyka się z lekceważącym parsknięciem niedowierzania ze strony [Łowczego](#r_lowca).
    - Doweiadujemy się, że[Kikimory](#b_kikimora) ciągną od południa, jakby przed czymś uciekały. [Wioska](#l_wioska) cegelników została opuszczona, bliższa, drwali, jeszcze się ponoć trzyma.
    - Pomoc ze szkicem mapy bagien też może zostać wynagrodzona - wszelkie stare dokumenty zaginęły w wojnie, a teren przydałoby się jednak rozrysować.
    - Plotka głosi, że kiedyś w okolicy Bagna zwanej Gajem, [Zakon Płonącej Róży](#r_zakon) bił się z [Nilfgaardczykami](#l_nilfgaard).
    - Feliks słyszał o rzezi wiosek przy górze Cremora. W [Dorian](#l_dorian) było o tym dosyć głośno przez chwilę. Podobno wysłano tam nawet kilku wiedźminów do zbadania sprawy. Ci z kolei rzekomo natknęli się na ślady wilkołaka. Było to jakieś dwadzieścia parę lat temu.
    - Snując przypuszczenia na temat nagłej agresji [kikimor](#b_kikimora) [Kajetan](#g_kajetan) wypala jakąś głupotę związaną z [Duskiem](#p_dusek), w skutek czego Feliks zaczyna łypać na nas podejżliwym okiem.
    - Ulatniamy się nim zdążymy napytać sobie więcej biedy lub, co gorsza, rzucić nieuzasadnione podejrzenia na [Duska](#p_dusek).
    - Już w drodze [Ilana](#g_ilana), swoim zwyczajem, zwraca [elfowi](#g_kajetan) uwagę, że ten czasem za dużo kłapie jęzorem i powinien pomyśleć zanim coś palnie. [Kajetan](#g_kajetan) upiera się, że [Ilana](#g_ilana) musi przedstawiać się z imienia i nazwiska, więc ta każe się mianować _"Ilaną z Zadupia"_.
7. Szukając igły w stogu błota
    - Prowadząc ożywioną, niemniej cichą dyskusję kierujemy się do dalszej, opuszczonej już osady. W drodze natykamy się na ślady ciężkich, krasnoludzkich butów. Ślady skręcają przed dalszą wioską i odbijają w bok, w lekko wydeptaną ścieżkę. My jednak trzymamy się oryginalnego planu.
    - Docieramy do osady wokół cegielni, na samym brzegu jeziora. Zatrzymujemy się na noc w jednej z porzuconych chat, starając się nie prowokować licznych, żerujących w okolicy [utopców](#b_utopiec).
    - Na środku osady stoi jakiś obelisk przedstawiający skrzyżowanie kobiety i ryby głębinowej o paskudnej paszczy najeżonej zębami.
    - [Mag](#g_kajetan) przyzywa żywiołakopodobne stworki mając nadzieję, że te będą w stanie przeczytać inskrypcje w nieznanym mu języku. Ku jego zdumieniu, przyzwańce tłumaczą napis, po czym zaczynają tańczyć wokół totemu, nie reagując na polecenia:
        _"Powiadam, kiedy śpiący się przebudzi,_
        _Nadejdzie świt dla dzieci głębin._
        _Powiada, oto ja_
        _Ja jestem zagładą świata_
        _Ja jestem nadzieją świat_
        _Niesprawiedliwi kroczą prostą ścieżką_
        _Moje ścieżki są nieznane_
        _Usta niesprawiedliwych_
        _Wypełniają nieczystości_
        _Ja jestem oczyszczeniem_
        _Niesprawiedliwi kłaniają się fałszywym Panom_
        _I będą wdeptani w ziemię_
        _Bo któż jest ponad Panami?_
        _Bo któż jest ponad Panami?"_
    - [Ilana](#g_ilana) wychodzi nadać kilka wiadomości. Pierwszą, do [Skovika](#p_skovik), nadaje wykorzystując napełniony przez [Kajetana](#g_kajetan) kryształ. [Druidka](#g_ilana) przeprasza za wcześniejszą wiadomość i podkreśla, że martwi się o zdrowie wyspiarza. W odpowiedzi dowiaduje się, że:
        - z pomocą [Larsa](#p_lars) udało im się ubić mantikorę
        - z ogona poczwary [Skovik](#p_skovik) zrobił sobie nową broń
        - Garbi boczy się i odmawia kontaktu z [druidką](#g_ilana)
        - szarość i czerwień to kolory klanu An Craite; pytanie to wzbudziło jego niepokój
    - Do kolejnych wiadomości [dziewczyna](#g_ilana) wykorzystuje dwie czaple czekające na resztki po [utopcach](#b_utopiec). Zwabione na suszoną rybę czaple odlatują z wiadomościami: jedna do Garbiego, besztająca jego szczeniackie dąsy, a druga - do [Duska](#p_dusek), informująca o znalezionym posągu.
    - Wróciwszy do chaty [Ilana](#g_ilana) nakłania [Kajetana](#g_kajetan) do powtórzenia ostatniej wiadomości do [Finarrina](#p_druid_finarrin), na którą ten nie mógł odpowiedzieć. [Druid](#p_druid_finarrin) donosi:
        - [Lars](#p_lars) został doradcą, nadwornym magiem [Kistrina](#p_ksiaze_kistrin)
        - [Verden](#l_verden) bardzo ucierpiało w czasie zarazy
        - druidzi mają pomóc w odbudowie i roli w zamian za nadania ziemskie
        - [książę](#p_ksiaze_kistrin) chce aby druidzi w [Verden](#l_verden) "zbudowali mu drugą [Mayenę](#l_mayena)"
    - Nadal lekko naburmuszony [elf](#g_kajetan) przygotowuje kolejną wiadomość dla [druidki](#g_ilana), którą będzie mogła nadać do [Skovika](#p_skovik).
    - W nocy, w czasie warty [Ilana](#g_ilana) obserwuje [kikimorę](#b_kikimora) robotnicę, która inspekcjonuje posąg. Po chwili spod posągu wystrzela większa [kikimora](#b_kikimora), wojowniczka i rozrywa mniejszego insekta na strzępy.
    - Na swojej warcie [Kajetan](#g_kajetan) zauważa wracającego skądś [Grimmę](#p_grimma), z latarnią i kadzidłem, a jakiś czas później - [kikimory](#b_kikimora), które rezygnują z pościgu czując kadzidło.
8. Jak ślepej kurze ziarno
    - [Kajetanowi](#g_kajetan) nasuwa się pewien trop. Jeśli [krasnolud](#p_grimma) szukał na bagnach grzybów to być może on znalazł laboratorium [twórcy wiedźminów](#p_alzur), którzy de facto podobno wykorzystują grzybki do swoich prób.
    - Nie chcąc przeczesywać całego bagna cal po calu, decydujemy się ruszyć tropami [Grimmy](#p_grimma), jako że [kikimory](#b_kikimora) nie interesują nas aż tak bardzo.
    - Po jakimś czasie docieramy do większej wysepki, ze starą brzozą na środku, otoczoną kwiatami Feinewed.
    - [Ilana](#g_ilana) przeczesuje wzgórze i znajduje kilka tuneli pod brzozą. Z jednego z nich wygląda na nią starcza twarz, nieomal przyprawiając o zawał.
    - Staruszek okazuje się raczej przyjazny. Wymieniwszy kilka zdań stwierdza, że nie jesteśmy zagrożeniem i zaprasza nas do siebie, pod ziemię.
    - Staruszek jest bagiennym druidem-pustelnikiem, zwie się Lentinus i uprawia dla [Grimmy](#p_grimma) podziemne grzyby w zamian za przynoszone przez krasnoluda zapasy.
    - Druid jest bardzo leciwy, liczy sobie ze 300 lat i często traci wątek rozmowy. Wydaje się trochę oderwany od rzeczywistości.
    - [Ilana](#g_ilana) nie może uwierzyć w nasze szczęście. Druid mówi nam o ruinach wież, które faktycznie znajdują się na południu bagien. Rysuje na naszej prowizorycznej mapie ich przyblżoną lokację. 
    - Staruszek opowiada też o [kikimorach](#b_kikimora), które czasem dokarmia. Dowiadujemy się o jaskini niopodal, w której znjaduje się coś, co płoszy [kikimory](#b_kikimora). 
    - Zapytany druid tłumaczy co mogło spowodować nietypowe zachowanie insektów: pojawienie się drugiej królowej lub naturlany wróg anektujący ich dotychczasową przestrzeń życiową. 
    - Z głupoty pytamy o mandragorę. Okazuje się, że Lentinus, oprócz grzybów i innych ciekawych roślin, hoduje piołun, z którego - podobnie jak zielarz z [Dillingen](#l_dillingen) - pędzi nalewkę.
    - Uskuteczniamy handel wymienny, otrzymując butlę nalewki z piołunu (zwanego też mandragorą, dziwowstrętem czy alrauną).
    - Stary dziwak jest pełen zaksakujących informacji:
        - wykluł i oswoił wiwernę, którą woła Diana
        - kiedyś odwiedził go [Ivryn](#p_arcydruid_ivryn) z "kolegą"
        - uczył się w [Kovirze](#l_kovir), u Torfe (?)
        - [Regis](#p_regis) to zaprzyjaźniony kupiec, którego spotkał na wykładzie w [Mayenie](#l_mayena), to od niego ma recepturę na nalewkę
        - podobno brzozę zasadził tu dawno sam król elfów, [Oberon](#p_oberon) (chyba nie zbieżność imion? wśród elfów z [Gór Sinych](#l_gory_sine) nigdy nie było władcy o takim mianie)
        - kojarzy [Finarrina](#p_druid_finarrin) kiedy ten był jeszcze młodzieniaszkiem
        - wie jak odczynić klątwę rzuconą na Esme i umiałby taki rytuał przeprowadzić, ale potrzeba do tego silnego punktu mocy