### Postaci Graczy
* <a id='g_ilana' pattern='Ilan*'>Ilana</a> - człowiek, druidka, krzepka, gęste włosy, potrafi zamieniać się w zwierzęta
    * Opis:
        Średniego wzrostu kobieta o pociągłej, nawet przyjemnej twarzy z wysokimi, wyraźnie zaznaczonymi kośćmi policzkowymi dodającymi jej nieco powagi. Bystre, orzechowo-zielone oczy zdają się przewiercać człowieka na wylot, badając intencje i zachowanie. Gęste włosy długości do łopatek nosi zwykle spięte w luźny, praktyczny warkocz, który zresztą częściowo zakrywa pas włosów rosnących wzdłuż kręgosłupa - zupełnie nie jak u człowieka. W uśmiechu widać nieco mocniej zaznaczone kły. Mimo przynależności do druidzkiego kręgu, na co dzień zamiast druidycznych szat nosi się prosto, po męsku - lniana koszula, luźne spodnie wzmacniane pasami skóry, wysokie, sznurowane buty na płąskiej podeszwie. Na lewym przedramieniu krótki skórzany karwasz do łuku, przez plecy zaś ma przewieszony swój druidyczny kostur.
    * Historia:
        Ilana trafiła do kręgu druidów z [Brokilonu](#l_brokilon) przyniesiona tam przez driady. Dziwożony znalazły ją porzuconą na skraju lasu. Dziecko nie wyglądało do końca na ludzkie, a to za sprawą nieregularnych kępek gęstego futra na całym ciele, a także długich, wyraźnie odznaczających się kłów. Driady, najwyraźniej nie chcąc pakować się w wychowywanie czegoś takiego, oddały dziecko w opiekę zaprzyjaźnionemu druidowi, półelfowi o imieniu [Finarrin](#p_druid_finarrin). 
        To on pomógł Ilanie opanować jej naturę, bo jak się wkrótce okazało, dziewczyna miała dziwaczny dar, który zresztą początkowo brano za klątwę i powód jej porzucenia. Ilana potrafiła przybierać formę zwierzęcia. Kiedy doszło do tego po raz pierwszy, napędziła swoim opiekunom niezłego strachu. Przez dwa dni siała chaos wśród członków kręgu pustosząc jako mały niedźwiadek spiżarnie i strasząc kury w kurniku. Potem było już znacznie lepiej - dziewczyna rosła, a wraz z nią świadomość i kontrola nad jej "darem". Udało jej się zawiązać kilka dobrych relacji, o kilku wolałaby zapomnieć. Po drodze zdarzyło się też kilka nieprzyjemnych incydentów, w wyniku których Ilana coraz wyraźniej odczuwała niechęć innych druidów do jej osoby i to właśnie to, a także chęć zrozumienia czym jest oraz potrzeba poszukiwania nowego mentora przyczyniły się do decyzji o opuszczeniu wioski. 
* <a id='g_kajetan' pattern='Kajetan*'>Kajetan ab Extremis (z Krańca)</a> - elf, mag, wysoki, delikatny, w miarę elegancko odziany
    * Opis:
        Wysoki, delikatny elf, dobrze ubrany, kołnież postawiony na sztorc, z jołomem na głowie. Na odzieniu zauważyć można gustowne zielone wstawki obrębione stokrotkami z złotymi środkami. Bez zarostu, proste włosy do ramion spięte w kuc.
        Zdaje się mieć aurę wyższości, patrzy na przechodnów z góry.
        Pod powłoką iluzjii skrywa się wyniszczona, zmęczona postać. Żyły i niewidocznie normalnie naczynia krwionośne, połyskujące czarno-zielonym kolorem przywodzącym na myśl dwimeryt kontrastują z trupiobladą skórą.
        Pomimo wyniszczenia, jest zbudowany muskularnie - wystające gdzieniegdzie kości wydają się ledwie wystarczające by utrzymać ciało w jedym kawałku. Lewą stronę ciała pokrywają blizny o dużej powierzchni. Zagojona tkanka wygląda jak gdyby magia użyta do przywrócenia straconej skóry nie zadziałała tak jak powinna. Zniekształcony kawał policzka, wygląda jakby nie był powierzchowny a zastępował całą miękką tkankę w tej okolicy.
    * Historia:
        W kręgach magów wiadomo było o ruinach znalezionych w Dol Blatahanna, mówiono także o wyprawie archeologicznej zorganizowanej przez elfy. O samej wyprawie niewiele było wiadomo, Starsza Krew nigdy nie dzieliła się chętnie swoją wiedzą. Co poniektórzy szeptali o immunitecie od dwimerytu, ale pewnikiem to pierdoły.
        Po pół roku plotki zaczynały cichnąć, przymierając jak ognisko do którego nikt nie dokłada, a nawet najzarozumialsi elfi magowie udawali, jak gdyby ani ruin ani wyprawy nigdy nie było.
        Do ruin wyruszyła spora drużyna - co najmniej z tuzin osób. Magów było czterech, kilku skautów, reszta silni wojacy. Nim oczyścili ruiny i zabezpieczyli labolatorium, stracili większość wojowników, a jeden z magów został ranny. Niemniej jednak zaczęli pracę aby odzyskać i skatalogować wiedzę zachowaną w tym miejscu, jak się okazało o dwimerycie i jego interakcjach z Mocą. Jak było zwyczajem, między innymi aby unikać dezinformacji i ślepych zaułków, opisane techniki i eksperymenty były powtarzane na miejscu.
        Jeden z rzeczonych ekperymentów skończył się źle. Bardzo źle.
        Kajetan i inny mag wracali do komnaty w której odbywały się prace gdy w ogromnym huku wszyscy znajdujący się w pomieszczeniu zgnięli na miejscu, rozerwani na strzępy. Kajetan, będący akurat na progu, odniósł okropne rany po lewej stronie całego ciała. Drugi mag, pół kroku za nim, stracił bębenki.
        Z ruin powróciły 4 osoby. Mag, skaut, wojak i nieprzytomny Kajetan. Poszkodowanego udało się elfom uratować, jednak został okropnie okaleczony - magia lecznicza ledwie dała radę naprawić szkody wyrządzone przez incydent, wyglądało też na to że nie będzie w stanie więcej czarować. W niewyjaśniony sposób, jedyne zaklęcie które miał aktywne w czasie incydentu, zdawało się być nietknientym przez ten efekt.
        Pozbawiony Mocy, definiującej całe jego dotychczasowe istnienie, zaczął trenować z wojownikami, pozwalając aby wściekłość na partaczy z którymi pracował, na nieudolność magów-lekarzy, na organizatorów wyprawy - z jednej strony napędzała jego nowy fach - z drugiej zaś czyniąc osobę której na Krańcu nikt nie chciał.
        W końcu wyruszył w świat, szukając miejsca dla siebie, a może i lekarstwa na blokadę.
* <a id='g_kasimir' pattern='Kasimir*'>Kasimir</a> - człowiek, łotrzyk, Łowca Czarownic/Potworów, łysy z brodą, dobrze zbudowanry zresztą początkowo brano za klątwę: 
