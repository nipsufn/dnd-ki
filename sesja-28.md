### Sesja 28
##### [Sesja 27](#sesja-27) [Sesja 29](#sesja-29)
1. Trzeci dzień wędrówki do Craag An
    - Podążamy za melodią wzdłuż szeregu ponuro wyglądających drzew, na których widać zawieszone i częściowo wrośnięte bardzo stare zwłoki - ślady wskazują na kilka do kilkunastu lat rozkładu.
    - Ciała wyglądają jakby zostały podwieszone za którąś z kończyn lub za szyję. Z niektórych miejsc sterczą strzały, powodując myśl, że być może wisielcy służyli driadom do ćwiczeń strzelania do celu.
    - Ilana podchodzi ostrożnie do jednego z drzew chcąc przyjrzeć się z bliska tej makabrycznej strzelnicy.
    - Druidka zostaje złapana za kostkę i wciągnięta w koronę jednego z drzew przez pnącza. Z sąsiadujących drzew wystrzeliwuje w nią salwa strzał. 
    - Szybko upewniając się, że to zautomatyzowana pułapka, a nie obława zorganizowana przez driady, odcinamy pogruchotaną druidkę z drzewa.
    - Drzewa zdają się tworzyć gęsty i zwarty mur wokół jakiegoś obszaru, być może Duen Canell. Większość z nich została wyposażona w dziwaczne wyrzutnie strzał. Pnącza zdają się być naturalne, a narośla pełne strzał lekko trącą magią.
    - Trzymając się z dala od linii drzew, kontynuujemy wędrówkę za melodią szukając jednocześnie miejsca na spoczynek.
    - W czasie wieczornego odpoczynku Ilana ponownie poświęca się budowaniu więzi z niedźwiadkiem. Prosi malca żeby trzymał się blisko i pod żadnym pozorem nie oddalał, a w razie ataku na grupę poszukał bezpiecznego schronienia do czasu, aż niebezpieczeństwo nie ustanie.
    - Na swojej warcie Kajetan dostrzega:
        - [ogniki](Mglak) zmierzające w kierunku, z którego przybyliśmy
        - chwilę później we mgle zarys postaci z ogonem i rogami (ożywiony elf z rozłupanej przez nas wieży), pojawiającej się i znikającej w okolicy obozowiska
        - jakieś nieczytelne runy połyskujące na jednym z drzew w świetle księżyca (zostało kilka dni do pełni)
2. Czwarty dzień wędrówki do Craag An
    - O świcie mglaki uciekają, kryjąc się w zwłokach przywieszonych do granicznych drzew, a zauważona przez maga rogata postać rozwiewa się razem z mgłą.
    - Runy zauważone poprzedniego wieczoru zniknęły, a przynajmniej nie są już widoczne. Decydujemy się zbadać sprawę:
        - Kajetan rozbraja strzelające pułapki w pobliżu runicznego drzewa
        - wszyscy trochę obrywamy rykoszetami strzał
        - runiczne drzewo obrasta strzelisty kamień (obelisk?) elfiej konstrukcji
        - Finarrin nakłania drzewo do przesunięcia się
        - szpiczasty koniec kamiennej kolumny wydaje się być ułamany; na kamieniu wyryte są runy
        - Ilanie udaje się aktywować pozostałości zaklęcia, którym kolumna została niegdyś obłożona; ma krótką wizję drogi do Duen Canell
        - Kajetanowi udaje się odczytać (niestety niszcząc pozostałości zaklęcia) wszystkie runy pozostawione na kolumnie przez twórców:
            - _Ostoja światła dla zagubionego wędrowcy; ku północy skieruj swój wzrok, a miasto wież zobaczysz_
            - opis drogi do Tor Corax (możliwe, że w samym środku [serca Brokilonu](Duen Canell), oznaczona jako wieża ze skrzydłami kruka) oraz do Craag An (jak się domyślamy, oznaczone jako cztery wieże otoczone murem)
    - Podążamy dalej za melodią wygraną przez druidkę. Ilana idzie przodem, stara się upolować coś, jako że nasze zapasy jedzenia szybko się kurczą.
    - Kawałek dalej w las obok niewielkiego rozlewiska, Ilana dostrzega dwa jelenie zady. Oddaje strzał, kiedy nagle zaskoczona słyszy krzyk zranionego ptaka.
    - Szyjąc z łuku w jednego z dziwacznych stworów druidka widzi, jak drugi ulatuje ponad korony drzew, próbując ją wytropić i zaatakować z góry.
    - Mimo daremnych prób ucieczki Ilanie udaje się upolować jednego ze stworów. 
    - Zwierzę wygląda jak jeleń z głową kruka i jelenim porożem na głowie. Zostaje oprawiony, jednak zanim odważymy się jeść nieznane nam stworzenie, druidzi zamierzają je oczyścić z potencjalnych trucizn swoimi sposobami.
    - Zauważamy, że dalsza droga wzdłuż drzew prowadzi przez terytorium skolopendromorfów. Drzewa zaś zdają się wyglądać nieco mniej groźnie w tej okolicy - decydujemy się kontynuować naszą podróż po drugiej ich stronie.
    - Tutejsze drzewa są porośnięte przez jakieś purchawki. 
    - Ilana przezornie proponuje aby osłonić twarze rękawami, a same grzyby zniszczyć przed wejściem w las. Pomaga jej w tym Enid.  
    - Czekamy chwilę aż wiszące w powietrzu zarodniki grzybów opadną. Mimo to podczas przeprawy Kajetan nawdychał się nieco zarodników.
    - Dla bezpieczeństwa Finarrin usuwa z jego organizmu jakiekolwiek pozostałości grzybów.
    - Z każdym kolejnym krokiem drzewa starają się nam zagrodzić dalszą drogę, po kolei odcinając każdego od reszty drużyny.
    - Kajetan próbuje zastraszyć drzewa użyciem ognia jeśli nas nie przepuszczą. Ilana perswaduje powołując się na [Protektora](Bizoktor), ale zostaje wyśmiana przez leciwe knieje.
    - Z pomocą przychodzi nam Finarrin. Kolejny raz demonstruje swoją wiedzę o lesie, zmuszając drzewa do posłuszeństwa i ustąpienia.
    - Wchodzimy na polanę o łagodniejszym, cieplejszym klimacie i fioletowej trawie. Osłupiali, zaskoczeni tym widokiem zastanawiamy się jaki powinien być nasz kolejny krok.
