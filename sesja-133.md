### Sesja 133
##### [Sesja 132](#sesja-132) [Sesja 134](#sesja-134)
1. Doręczenie wypowiedzenia
    - Walka kończy się ucieczką ciężko rannych Ust do lasu, a kilku niedobitków umyka - zdaje się w stronę, z której idą Nilfgaardzcy najemnicy...
    - Cała drużyna rzuca się w pogoń za Ustami, jednak ze względu na warunki i odniesione kontuzje zwalnia, zmuszona polegać na tropach. Mówca mocno broczy krwią, a w miejscach, gdzie ta pada, roślinność zdaje się jakby więdnąć.
    - Jedna z większych kałuż krwi przyciąga czerwoną pijawkę. Mozaik z niekrytym obrzydzeniem przebija paskudztwo sztyletem.
    - Na krótkim postoju, podczas gdy Mozaik naprędce łata rozorane udo {wiedźmina}Lamberta, Ilana próbuje raz jeszcze wyczuć nastrój lasu. Knieja sprawia wrażenie wystraszonej i skulonej.
    - Wreszcie docieramy na polanę, którą wcześniej odwiedziła Ilana. Zrywa się nienaturalnie porywisty wiatr, odcinający nas od wielkiego drzewa oraz poobijanego, drwiąco krzywiącego się kultysty trzymającego zakrwawioną rękę na menhirze.
    - Pycha elfa szybko zastępuje przerażenie, gdy drzewo, przywodząc na myśl morskie potwory, powstaje na mackowatych korzeniach, by go złapać i zmiażdżyć.
    - Chwilę potem wystająca z drzewa postać, Ivryn, zwraca ku nas swe posmutniałe oblicze i popełnia samobójstwo narzędziem przypominającym srebrzony sierp - wbija go sobie prosto w serce, a na jego twarzy maluje się wyraz jakby błogiej, długo wyczekiwanej ulgi.
2. Rozliczenie delegacji
    - Decydujemy się rozbić obóz na polanie. Tym samym obserwujemy jak drzewo w przyspieszonym tempie zaczyna się starzeć i obumierać - najpierw traci liście, potem schnie i ugina się jakby dogonił je czas. Resztki Ivryna zaczynają się powoli oddzielać od umierającej rośliny.
    - Las cichnie, pogrążony w smutku i głębokiej żałobie.
    - Ilana decyduje się pochować szczątki Druida. Razem z nim zakopuje na polanie także jego sierp, na którym widnieje wygrawerowany fragment druidzkiej modlitwy:
        _See the stone circle on the hilltop,_
        _Shining in the light of the moon,_
        _See the druid kneel in prayer,_
        _Praying because his life will end soon._
    - Mozaik bada i rozpoczyna proces oczyszczania punktu mocy.
    - Gaetan odcina głowę Ust i wyrusza do miasta - po nagrodę, a ponadto ściągnąć ciekawskie spojrzenia z bagien.
    - Kajetan przygotowuje magicznie skonstruowaną chatkę na nocleg. Na prośbę {czarodziejki}Mozaik wysyła sowę na zwiad za Nilfgaardczykami. Sowa obserwuje jak najemnicy przeprowadzają egzekucję niedobitków. Zdają się być rozweseleni, chyba czekają na resztę oddziału, która to eskortując cięższy sprzęt została nieco w tyle.
    - Wieczorem, poproszony, rozmawia także z Elatan:
        - elfka obozuje znów w lesie, wokół panuje wilgoć
        - poszukując grobów naszych towarzyszy, natknęła się na kogoś plądrującego elfie nekropolie
        - na jednym z drzew wisi starszy mężczyzna, przybity precyzyjnie umieszczonymi sztyletami - tak aby nie zabić, a zadać dużo cierpienia
        - nieszczęśnik ma na piersi medalion z symbolem Lwiogłowego Pająka
        - Elatan po raz pierwszy za świeższej pamięci demonstruje religijną wprost nienawiść do ludzi, z którą równać się może jedynie jej wstręt do wykrytych tu działań pajęczego kultu
        - Kajetan, w rzadkiej dla siebie refleksji, zauważa, że o ile przemoc i dominacja nie przeszkadzają mu w afekcie, na spokojnie staje mu to ością w gardle
        - para przesłuchuje przerażonego człowieka
        - "Kapłanka", nie nosząca innego miana, wysyła swoich wiernych po elfie kości z grobowców, rzekomo do rytuałów
        - akolitka jest wybranką Lwiogłowego Pająka, ponoć wybiera się na przejażdżki na plecach ogromnego arachnida
        - głównym ośrodkiem kultu jest zamek stojący w widłach dopływów Buiny
        - Elatan zabija kultystę, po czym przybiera jego twarz i osobowość, w ten sposób wyciągając z niego ostatnie tajone fragmenty wiedzy - okazuje się tortury nie były w ogóle potrzebne
        - zamek widoczny jest tylko w pełni księżyca
        - elfka pyta czarodzieja{Kajetan}, czy zamierza wybrać się z nią na poszukiwanie zamczyska
        - Kajetan odmawia, dalej jest mu nie po drodze; ponadto nie chce być więcej zapraszany na tego typu przedstawienia, a pomagać jest skłonny co najwyżej z zagmatwaną przeszłością
        - rozpływając się w kałuży, na odchodne słyszy: "a kiedyś byliśmy tacy sami... Filavandrel miał co do ciebie rację"
    - Elf{Kajetan} zastanawia się nad własną przeszłością. Dochodzi do wniosku, że nieobecny we wspólnych wspomnieniach Isilme był jednym z pomocników i ochroniarzy ekspedycji, z którym nawiązał jakąś nić porozumienia. Możliwe, że ten właśnie osobnik wyciągnął Kajetana i Elatan z ruin po eksplozji, przypłacając pomoc swoim obecnym losem.
    - Ilana spędza noc pod gołym niebem. Zauważa wiadomość od Skovika i wdaje się w wieczorną rozmowę:
        - dalej goszczą w Fyresdal, gdzie są głównie do pomocy
        - tymczasowo pełnią obowiązki chłopów, których An Craite zaciągnęli do skuwania lodu i odbudowy swojej latarni
        - wyznaje, że źle sypia; męczy go jeden i ten sam sen, którego jednak po przebudzeniu nie pamięta
    - Nie widząc innego wyjścia, zaniepokojona {druidka}Ilana decyduje się zajrzeć do snów {oblubieńca}Skovika:
        - w kalejdoskopie scen widzi kurczącą się drużynę {wyspiarza}Skovik, dążącą przez trudy do twierdzy na szczycie jakiejś góry
        - na miejsce Skovik dociera tylko z Otygiem
        - wchodzą razem przez jaskinię do serca góry, a {osiłek}Skovik, rzucając od czasu do czasu za siebie wzrokiem, zawsze napotyka oczy Ilany, choć zdaje się jej nie widzieć
        - w samym środku stają przed dziwną kamienną ścianą, na której krwią nasmarowano jakieś niewyraźne napisy; wzrok {druidki}Ilana zdaje się z niego bezwolnie ześlizgiwać, gdy perspektywa nagle oddala się i załamuje
        - sen przenosi się na rozdroże, na którym stoi rozgałęzione drzewo
        - na przeciwległych ramionach drzewo widnieją dwa symbole: miecz i topór
        - na rozdrożu pod drzewem stoi Skovik i waha się, którą z dróg wybrać
        - drzewo-drogowskaz jest oblężone przez rozkrzyczane kruki i wrony, ze zniecierpliwieniem czekające na jego decyzję
        - sen urywa się
    - Nad ranem Ilana zauważa na grobie Druida zaczątki kwiatów o czerwonych płatkach przypominających kształtem serca. Roślinność układa się w napis podobny do tego na sierpie:
        _See the stone circle on the hilltop,_
        _Shining in the break of day,_
        _See the druid lying in silence,_
        _See the druid who died today._
    - {Druidka}Ilana zrywa jeden z kwiatów i chowa go do dziennika Myszowora, na pamiątkę.
    - Mozaik wysyła nas z powrotem do obozu lokalnych kultystów, upewnić się, że nie pozostało po nich żadne plugastwo.
    - Ruszamy we dwójkę - Lars i Lambert czekają, aż ustabilizuje się portal do Gors Velen, by móc się tam przenieść i zająć dalszą częścią misji.
    - Obóz został częściowo spalony, a częściowo zniszczony. Spośród uciekinierów, kilku kolejnych zabito, a resztę wzięto jako jeńców, zostawiając za sobą ślady zniszczenia i pijaństwa.
    - W ruinach puszczonego z dymem tartaku, pod podłogą, na której jeszcze niedawno stał ołtarz, znajdujemy wykopaną w ziemi jamę - prywatną celę z legowiskiem i drugim ołtarzykiem, poświęconym Krwawej Matce.
    - Na podwyższeniu stoi kamienna szkatułka. Kajetan rozpoznaje w niej relikwiarz. Skrzynka nosi ślady po pożarze: na bokach są odciśnięte dłonie oraz przyklejone fragmenty ludzkiej skóry, jakby ktoś usiłował wynieść ją z ognia. Czyżby "Usta" w ten sposób zamienił swoją skórę na masę blizn po oparzeniach?
    - Po konsultacji z {organizatorką wyprawy}Mozaik, decydujemy się teleportować na Thanedd razem z plugawym artefaktem.
##### [Sesja 132](#sesja-132) [Sesja 134](#sesja-134)