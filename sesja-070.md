### Sesja 70
##### [Sesja 69](#sesja-069) [Sesja 71](#sesja-071)
1. W odwiedziny u rodziny
    - Ilana zauważa Skovika rzeźbiącego coś w drewnie. Zapytany o to [wyspiarz](Skovik) zaskakuje ją spostrzeżeniem, że brakuje jej strzał w kołczanie i właśnie je dla niej struga.
    - [Druidka](Ilana) pyta o Ivara. Podobno młodzian przepada na całe dnie w lesie razem ze swoim jelonkiem, który już trochę podrósł. Zdaje się, że [młody Drummond](Ivar) wyperswadował bratu bawienie się w jego niańkę, co trochę Skovika zabolało.
    - Para chwilę żartuje snując plany na wieczór kiedy Ilana przypomina sobie o czymś, co jeszcze chciała omówić z Finarrinem.
    - [Druidka](Ilana) zastaje swojego [mentora](Finarrin) pochylonego nad papierami z Gardim. [Młody druid](Gardi), ubrany w strój podróżny oznajmia, że wybiera się w interesach do miasta.
    - Ilana korzysta z okazji i wypytuje Gardiego o szczegóły umowy z Kistrinem:
        + Finarrin został <a href="https://youtu.be/aNmsCQ901AE">kasztelanem</a>, budują mu w wiosce kasztel
        + pod opiekę druidów [książę](Kistrin) oddał kawałek ziemi, na którym znajdują się akurat trzy okoliczne wsie: Lokij, Siestrzeń i Lendawa
        + należy powołać włodarza, który miałby doglądać interesów wsi i zajmować się podatkami; Gardi nie ma nic przeciwko zostaniu nim
        + druidzi, w zamian za pomoc finansową z Verden, mieliby zapisywać swoją wiedzę na temat ziołolecznictwa, uprawy roślin itp., by następnie dzielić się nią z tymi mieszkańcami miasta, którzy zwrócą się do nich po edukację
    - Finarrin cieszy się z pomocy Gardiego, uważa nawet, że chyba właśnie dopiero teraz [młody druid](Gardi) znalazł sobie wreszcie miejsce w wiosce.
    - Ilana opowiada [opiekunowi](Finarrin) co wydarzyło się od ich ostatniego spotkania. Zdaje także pokrótce relację z ostatniej audiencji u czarodziejów. Wspomina o Malaspinie, praojcu wiedźminów i o nowych faktach na temat zamachu na Cerys.
    - Finarrin opowiada trochę o Malaspinie. Podobno stworzył on nie tylko wiedźminów, ale - wraz ze swoimi uczniami - także i wiele potworów, które  przyszło im później zwalczać. Wymienia kilka najsłynniejszych: kościej, wij, idr, przeraza.
    - [Dziewczyna](Ilana) wypytuje też o Enid. Nadal dziwi ją kolosalna zmiana zachowania [starszej druidki](Enid). Nie mogąc uzyskać żadnych obszerniejszych wyjaśnień od Finarrina, postanawia wyciągnąć Enid na spacer.
    - [Mentorka](Enid) kończy właśnie ćwiczenia nowych druidów. Z lekkim ociąganiem przyjmuje zaproszenie, poniekąd słusznie spodziewając się przesłuchania. 
    - Ilana zauważa na jej przedramionach magicznie zaleczone ślady po dwóch głębokich cięciach. [Starsza druidka](Enid) ze wstydem na twarzy przyznaje, że po pijaku próbowała ze sobą skończyć, ale uratowały ją... znienawidzone wróżki z ogródka. W podzięce oddała im do dyspozycji jedną ze ścian swojej chaty.
    - Ilana kontaktuje się z Kajetanem. Mag ogarnął już większość swoich sprawunków i co prawda zaczyna się już powoli nudzić, ale zdaje się być skłonnym zaczekać z eskapadą do Craag An do powrotu [druidki].
    - Wieczorem wszyscy schodzą się do Finarrina na opowieści i miód. Enid zdaje się faktycznie skończyła z alkoholem, za to Skovik upewnia się żeby jej porcja się nie zmarnowała. Ivara nadal ani śladu.
    - Ilana dzieli się wszystkimi perypetiami, celowo pomijając spotkanie magów w którym wzięliśmy udział. Mając na względzie spytki, jakie ma zamiar zaserwować Skovikowi, po cichu liczy, że odpowiednia ilość alkoholu rozwiąże mu język na osobności, póki co - lepiej żeby nie wiedział co go czeka.
    - Wieczór dobiega końca, wszyscy rozchodzą się w swoją stronę. Ivar najwyraźniej nie wrócił na noc do lokum Drummondów. Bracia dzielą chatę, ale każdy ma swoją wydzieloną przestrzeń. Wspólna izba została przystrojona metalowymi amuletami wykutymi przez [młodszego Drummonda](Ivar) - znaczna część z nich poświęcona jest wyspiarskiej bogini, Freyi.
    - Ilana i Skovik korzystają z chwili prywatności. [Wyspiarz](Skovik) jest miło zaskoczony nabytym w Brugge przez [druidkę](Ilana) nocnym "okryciem". Po przyjemnościach nastaje jednak czas na mniej przyjemną rozmowę:
        + Skovik upiera się, że do zamachu na Cerys użył zwykłego, starego sztyletu
        + chwilę zajmuje mu wyjawienie od kogo dostał broń - podobno dał mu ją druid Artis, jego nauczyciel, którego zna i ufa mu od dziecka
        + rzekomo sztyletu tego sam [druid](Artis) używał do rytuałów i tym podobnych; zachęcał go do zemsty twierdząc, że tylko tak Skovik zmaże plamę na honorze swojego rodu
        + [Drummond](Skovik) nie może i/lub nie chce uwierzyć, że człowiek, któremu tak ufał mógł go perfidnie wykorzystać; wysnuwa teorię jakoby trucizna na ostrzu miała być kłamstwem wyssanym z palca przez magów
2. Ostatni dzień wizyty
    - Nad ranem, lekko po świcie zjawia się Ivar. Zmęczony i umorusany, tłucze się trochę próbując zdjąć z siebie pancerz. Jego zwierzak, odprowadziwszy go do chaty, mości się obok Gebo w obórce.
    - [Młodzian](Ivar) wyraźnie się wyrobił i nabrał formy biegając po lesie. Rozkojarzony dopiero po chwili zauważa Ilanę i wita się z nią, nieco skrępowany jej obecnością. 
    - [Druidka](Ilana) proponuje śniadanie, ale [chłopak](Ivar) pada z nóg i niemal natychmiast idzie się położyć. Pyta na jak długo Ilana wpadła z wizytą i obiecuje poopowiadać co u niego jak tylko odeśpi zmęczenie.
    - W okolicach późnego popołudnia Ivar wraca do żywych i dołącza do rozmawiającej pary. Chwali się i opowiada:
        +  był ostatnio w Ansegis - wiosce na granicy Kerack i Brokilonu; wioska była atakowana przez potwory przypominające przerośnięte pasikoniki
        +  wraz z Eithne udał się też niedawno do Craag An; wszystkie drzewa rozpadły się tam w pył, a Eithne była dość przejęta czymś, co napawało ją niepokojem, jakby czaiło się w ruinach - nalegała, aby opuścić to miejsce jak najszybciej
        +  jelonek Ivara to podobno peryton; jest stworzeniem magicznym i ciągle nosi w sobie cząstkę Verenestry, a kiedy dorośnie, możliwe, że wyrosną mu skrzydła
    - Skovik martwi się o [młodszego brata](Ivar). Uważa, że [stara elfia wiedźma](Eithne) za bardzo miesza mu w głowie.
    - Ilana prosi Ivara o przysługę. Powierza mu kryształ z uwięzioną duszą Esme aby przekazał go Eithne i poprosił w jej imieniu o przełamanie zaklęcia. Jeśli jednak [królowa driad](Eithne) nie zechce bezinteresownie pomóc, [druidka](Ilana) chce znać cenę zanim Eithne wystawi jej rachunek za pomoc.
3. W Pół Drogi do domu
    - Pożegnawszy się ze wszystkimi, Ilana, Skovik i Gebo zostają podrzuceni przez Finarrina w okolicy W Pół Drogi. [Druid](Finarrin) nie zna niestety bezpieczniejszej i bliższej opcji.
    - Korzystając z faktu, że znajdują się obok zajazdu dysponującego bimbrem z mandragory, Ilana używa swoich zdolności do modyfikacji swojego wyglądu. Prosi Skovika o pomoc w zakupie kilku butelek.
    - Skovik jest zaskoczony nowymi umiejętnościami [dziewczyny](Ilana) i po części pierwowzorem, na którym oparła swój tymczasowy wygląd. Przebrana za {Keirę "królową dziwek" Metz}Keira, Ilana ma zamiar ponegocjować z niczego nieświadomym {krasnoludem}Morgan o nalewkę.
    - Na drzwiach wisi plakat - dzieło jakiegoś lekko niewyżytego, niespełnionego artysty-malarza przedstawiające skrzyżowanie kobiety i niedźwiedzia z dopiskiem _"Uważajcie na Bestię z W Pół Drogi"_. Trudno jednak dopatrywać się jakiegokolwiek podobieństwa do oryginału, bo artysta popuścił wodzę fantazji tworząc raczej "wariację na temat".
    - Fortel udaje się nad podziw dobrze. Ilana, błyskając zuchwale nieco pogłębionym dekoltem koszuli, wytargowuje nienajgorszą cenę za dwie litrowe butelki nalewki. Skovik za to wydaje się skołowany i oniemiały przedstawieniem wykreowanym przez blond-Ilanę-Metz. Wdzięki [druidki](Ilana) nie uchodzą także atencji siedzących w karczmie nilfgaardzkich kupców.
    - Dobiwszy targu para wychodzi czym prędzej nie oglądając się za siebie. Skovik na odchodnym wytyka tylko [dziewczynie](Ilana), że właśnie straciła prawo do karcenia go za listy gończe z Dillingen.
    - Towarzystwo kroczy nocą w stronę Mariboru. W zasięgu wzroku czają się jakieś sylwetki, ale widząc Finarrina jadącego na [niedźwiadku](Gebo), rezygnują ze zbliżania się.
    - Do mostu w Mariborze docieramy o świcie, akurat w czasie zmiany straży. Strażnik, zmęczony swoją wartą, fartem uznaje niedźwiedzia za przywidzenie, i ignoruje całą bandę udając się na zasłużony odpoczynek.
    - Gebo i Skovik mają mały problem z przejściem przez iluzję skrywającą drzwi do piwnicy Merigold. Ilana prosi Kajetana o rozproszenie zaklęcia, ale elf, oderwany od gotowania, ma wyraźny problem z [niedźwiedziem](Gebo) mającym wejść do jego domu.
    - Kajetan oprowadza gości po salonach, chwaląc się swoją pracą z ostatnich kilku dni. Siedzimy przy kolacji kiedy słyszymy aktywujący się krąg teleportacyjny. Stukot kroków w klatce schodowej świadczy o tym, że mamy niezapowiedzianego gościa, którym okazuje się... Keira Metz.
    - Czarodziejka wychodzi z klatki schodowej z hasłem _"O, jesteście? Świetnie"_. Wygląda na nieco poirytowaną.
