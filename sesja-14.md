### Sesja 14
[Sesja 13](#sesja-13) [Sesja 15](#sesja-15)
####Solistitium zimowe
1. Brugge
    - Zielona Świeczka to praktycznie speluna. Tania. Śpi się na "hali". Siedzą w niej jacyś menele po nocce w manufakturze, poza tym jest pusta.
    - Leiv zauważa znaki gildii złodziei. Rozmawia z szefową przybytku podczas gdy reszta drużyny pije piwo i planuje. Ciecie przy stole wyglądają na niezadowolonych z naszej obecności, udaje nam się usłyszeć niepochlebne wypowiedzi na temat "przybłędów z [Wysp](Skellige)".
    - Gildia, zwana lokalnie "Towarzystwem", ma dwa zlecenia:
        - odnaleźć i przynieść dwie paczki, jedną z Próchnowej, drugą z Medownej; 600GP płatne przy dostarczeniu obydwu
        - znaleźć jakiegoś sierżanta na froncie pod Brokilonem i dostarczyć jego raport; 150GP
    - Decydujemy się odnaleźć i przynieść paczki. "Towarzystwo" rząda w zastaw 20% procent nagrody, zwrotne razem z nagrodą po wykonaniu zlecenia. Leivowi udaje się utargować do 10%.
    - Do miasta zbliża się karawana cyrkowa, na jednym z wozów wiozą spętanego, dorosłego Sowiołaka. 
    - Domyślamy się, że prędzej czy później Ilana będzie chciała go uwolnić.
    - Gdy wychodziliśmy, kmiotkowie pozwolili sobie na chamski komentarz. Skovik dał sobie wyperswadować mordobicie. Kajetan na odchodne sprawił, że ich wódka i zagryzka stały się obrzydliwe, co zapoczątkowało ciąg wydarzeń:
        - jeden z kmiotków, kosztując zepsutej wódki rzucił za nami flaszką, po czym stwierdził, że to on sam nam mordy obije
        - Skovik podstawił mu nogę, kmiotek wyrżnął prosto pod konia Czarnego, mało nie został stratowany
        - Kajetan korzystając z sytuacji (kmiotek nagle wybiegł, blady jak trup po bliskim spotkaniu z końskimi kopytami) przekonał strażnika, że należy go dać w kwarantannę coby chorób nie szerzył
    - Kompania wyrusza na południowy wschód, Starą Drogą, w kierunku przejścia granicznego, którym weszli do Brugge, odbijając w stronę Miechunowych Uroczysk niedaleko Hotli.
2. Miechunowe Uroczyska
    - Dwa wieczory później, w przesilenie zimowe, chwilę po zmierzchu docieramy do Brychnej, ścigani ślepiami barghestów
    - Ilana, chcąc wziąć na grzbiet wolniejszych z nas, zamienia się w wilka. Zdaje się zezwierzęcieć i po krótkiej konfrontacji z Skovikiem ucieka w przeciwną stronę w las.
    - Na środku Brychnej stoi oświetlony pochodniami ze wszystkich stron dom. Pozostałe domy są pootwierane, noszą ślady brutalnej walki.
    - Ścigające nas trzy barghesty zatrzymują się na kraju światła. Bełt kuszy zdaje się ich nie imać.
    - W chacie mieszka rybak z rodziną, Rund. Są ostatnimi, którym udało się przetrwać oblężenie bestii. Reszta wsi została wyrżnięta do nogi w ciągu ostatnich kilku tygodni.
    - Pochodnie nie wzbudzają naszego zaufania - przygotowujemy się do walki. Nacieramy linę srebrnymi opiłkami, obklejamy nimi dłonie.
    - Chwytamy, pętamy i zabijamy największą bestię.
    - Mniej więcej w tym czasie Ilana odzyskuje nad sobą kontrolę wracając do formy człowieka. Jest po pas w rzece, Chotli lub Inie, w okolicy w szuwarach zaplątany jest porzucony koń, który jeszcze chwilę temu mógł zostać jej posiłkiem.
    - Dwa pozostałe barghesty zdaje się uciekają od drużyny i pędzą w przeciwną stronę, w las.
    - Ilana uwalnia konia, krótko z nim rozmawia. Koń nosi wojskowe barwy i ma na sobie juki. Wszystko wskazuje na to, że jego jeźdźca ściągnęły z siodła upiorne psy.
    - Druidka, nie wiedząc gdzie znajduje się jej drużyna, decyduje się na galop w górę rzeki, do granicznej strażnicy, którą zna też koń.
    - Wkrótce zaczynają ją gonić dwa barghesty z Brychnej.
    - Kajetan z Rundem szybko przeszukują inne chaty - potrzeba więcej zasobów do podtrzymania ognia i dalszej walki. Drużyna spodziewa się, że bestie wkrótce wrócą.
    - Ilana ucieka bestiom w ostatnim momencie. Te zdają się nie atakować zwierząt - są agresywne tylko w stosunku do ludzi.
    - Bestie wracają do Brychnej, nie chcą jednak opuścić cienia aby nie dać się złapać.
    - Kajetan bardzo skutecznie je prowokuje. Oba barghesty atakują go, złe tak bardzo, że nie przejmują się światłem.
    - Kajetan zostaje ciężko ranny, traci przytomność. Skovik z braćmi zabijają jedną z bestii, ostatnia ucieka i już nie wraca.
    - Ilana dociera do strażnicy granicznej. Opowiada swoją historię strażnikom, jednen z nich ją rozpoznaje jako że niedawno przekraczaliśmy granicę. Zaufanie wzbudza też fakt, że koń (z nietkniętymi jukami) należał do zwiadowcy wysłanego do Miechunowych Uroczysk, co potwierdza zeznania druidki.
    - O świtaniu mały oddział strażników wyrusza z Ilaną do Brychnej. Kajetan zostaje wyleczony. Strażnicy biorą jedną z czaszek po bestii na dowód i eskortują rodzinę Runda do miasta. Zostawiają nam list polecający do [miejskiego maga](Florian) w ramach podzięki za uratowanie wieśniaków.
    - Decydujemy się kuć żelazo póki gorące i wyruszamy do bliskiej już Próchnowej.
    - Do Próchnowej docieramy po południu. Znajdujemy paczkę w nadbrzeżnym warsztacie szkutniczym.
    - Próchnowa wygląda jak Brychna. Co ciekawe, potwierdza się teoria, że bestie nie tykają zwierząt gospodarczych - mordują tylko ludzi.
    - Barykadujemy się na noc w jednym z domów, z zapasem drewna. Decydujemy się jednak nie rozpalać ognia. 
    - Siedzimy skuleni cicho przez noc, Kajetan próbą ogrzania siebie i towarzyszy mało nie sprowadza na drużynę pałętających się po wsi barghestów.
    - Bestie zdają się przynosić dusze(?) unoszącej się nad rzeką od strony Fen Carn elfiej Banshee.
    - Po długiej, nieprzespanej nocy wracamy do Brychnej. Rozpalamy wielki ogień w domu Runda, trochę śpimy. Wokół domu pełnego światła krąży co najmniej tuzin barghestów.
3. Brugge
    - Rankiem wyruszamy do Brugge, bez przerwy, nie zatrzymując się na noc.
    - Pomimo wyczerpania, decydujemy się od razu odwiedzić maga.
    - Straż wartująca przy rezydencji traktuje nas zupełnie poważnie, głównie dzięki listowi polecającemu. Zalecają jednak odpoczynek (polecają nam rozsądną [karczmę](Ostoja), w porównaniu do tych, w których byliśmy dotychczas), obiecują umówić widzenie z magiem rezydentem, Magistrem Florianem z Vicovaro nazajutrz.
    - Setnie zmęczeni udajemy się pomimo wczesnej pory dnia na spoczynek. Bierzemy dwa pokoje żeby każdy mógł wyspać się w wygodnym łóżku i należycie wypocząć.
    - Skovik ma żal do Ilany. Myślał, że druidka porzuciła ich, zostawiła na pastwę bestii i w przestrachu uciekła do miasta.
    - Ilana poważnie deklaruje, że nigdy nie porzuciłaby swojej kompanii i mogą jej w tej kwestii zaufać. Przeprasza też za swoje zachowanie, za to, co robiła kiedy nie panowała nad sobą, a czego do końca nie pamięta. 
    - Druidka wymusza na Skoviku obietnicę, że jeśli coś takiego się powtórzy i straci kontrolę nad swoją zwierzęcą formą, ten nie będzie próbował jej ratować narażając tym siebie i resztę drużyny.