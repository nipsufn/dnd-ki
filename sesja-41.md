### Sesja 41
[Sesja 40](#sesja-40) [Sesja 42](#sesja-42)
1. Na Łysej Górze
    - Z oddali obserwujemy jak na moście, chwilę za konnymi, zjawia się zakapturzona, uzbrojona postać.
    - Między konnymi, a przybyszem wywiązuje się najpierw rozmowa, a potem walka. Dwóch z rycerzy ginie z ręki przybysza, on sam także zostaje silnie ranny. Człowiek ten zdaje się wręcz nieludzko dobrze władać mieczem.
    - Walka ustaje, pozostała dwójka konnych wraca tam skąd przyszła, rzucając w przybysza na odchodnym mieszkiem (i zapewne wiązanką przekleństw). Ranny nieznajomy zmierza zaś przez most na przeciwny brzeg.
    - Gdy tak obserwujemy zajście na moście, Finarrin poświęca chwilę by zorientować się w naszym położeniu. [Druid](Finarrin) dedukuje, że wylądowaliśmy na Łysej Górze, skąd wiedzie krótka droga do Mayeny.
2. Na tropie nieznajomego
    - W międzyczasie Ilana, mając pewne podejrzenia co do tożsamości zakapturzonego przybysza, zmienia się w śnieżnego wilka i bez zastanowienia rusza przyjrzeć się starciu z bliska.
    - Pokonując rzekę w swojej zwierzęcej formie [druidka](Ilana) natyka się na pierwsze z ciał - jest to [Łowca Porworów](Łowca) z Ellander. Ciało obłażą już raki, więc nie mitrężąc, Ilana rusza dalej. Drugi trup na moście to także Łowca.
    - [Druidka](Ilana) szuka tropu nieznajomego, który zmierzał w stronę traktu. Ślad urywa się na lekkim wzniesieniu między gęstwą drzew. W śniegu leżą połamany, okrwawiony bełt z kuszy oraz rozbity flakon po czymś, co zapachem przypomina jaskółkę Viggo.
    - Ślady kończą się w tym miejscu, zupełnie jakby nieznajomy uleciał w powietrze lub... intencjonalnie zaczął zacierać trop. Jego położenia zdradza jednak ciche rżenie konia, które Ilana wyłapuje swoim psim słuchem.
    - Odgłosy konia dochodzą z jaskini ukrytej w delcie rzeki. Przed jaskinią tli się niemrawo mały ogień. Wejście do jaskini zostało zabezpieczone magicznym "alarmem antywłamaniowym" - Ilana nie decyduje się na wejście, próbuje jednak wywabić przybysza z jaskini aby przyjrzeć się jego twarzy.
    - Spłoszony szczekaniem wilka człowiek wychodzi z jaskini. Potwierdzają się przypuszczenia Ilany - to nieznajomy z mostu i jest wiedźminem, ale twarzy nie rozpoznaje. 
    - [Druidka](Ilana) sprawdza jeszcze, czy drugi trup na moście nie ma na sobie czegoś cennego, po czym wraca do grupy, nieświadomie odprowadzana czyimś wzrokiem.
3. Rozmowy (nie)kontrolowane
    - Podczas nieobecności Ilany, Kajetan tworzy swoje bezpieczne, ciepłe schronienie dla wszystkich obecnych.
    - Ivar, próbując zabić nudę lepi bałwana. Druidzi gdzieś znikają, a Skovik zdaje się być zajęty [niedźwiadkiem](Gebo). 
    - Korzystając z faktu, że każdy zajmuje się sobą, [mag](Kajetan) próbuje zaklęcia telekomunikacyjnego i wykonuje "rozmowę zamiejscową" do Keiry Metz. Początkowo nieświadoma czarodziejka "odbiera połączenie" podczas igraszek z kochankiem...  o imieniu Lambert. Pomimo nietaktu dowiaduje się że [czarodziejka](Keira) przebywa w Port Vanis
    - Ilana dołącza wreszcie do grupy. Skovik i Gebo wychodzą jej na przeciw. Mężczyzna cieszy się na jej widok, jednak ruga ją za odłączanie się od reszty na tak długi czas.
    - Skovik zdradza Ilanie, że Finarrin uczy go jak nawiązać więź z Gebo. Udało mu się nawet nauczyć niedźwiadka kilku sztuczek.
    - Wieczorem Finarrin z Kajetanem przyglądając się gwiazdom dokonują zaskakującego odkrycia - czas w Brokilonie musi płynąć inaczej, bo na niebie widać gwiazdy na dwa dni po naszej pierwszej wizycie w Medownej
4. Goście, goście
    - Udajemy się na nocleg. W nocy nasz obóz nawiedza gość - wiedźmin z mostu. Kajetan, wdawszy się z nim w rozmowę, dowiaduje się, że:
        - wiedźmin ma na imię Gaetan i jest ze szkoły kota
        - na moście zjawił się po odebranie zapłaty za wykonane zlecenie
        - zlecenie było na pozbycie się [dybuga](Dybuk) z Mayeny
        - w wykonaniu zlecenia przeszkodziło mu chodzące drzewo - wchłonęło w siebie dybuga i wszystkie inne zmory czające się w byłym punkcie mocy
        - wiedźmin ściągnął do obozu za [zmiennokształtną](Ilana), przed którą raczył przestrzec [elfa](Kajetan)
        - wiedźmin nie życzy sobie żeby go śledzono - jeszcze raz zauważy za sobą lekkomyślną [druidkę](Ilana) to zetnie jej łeb
5. Rozmów ciąg dalszy
    - Nazajutrz Kajetan relacjonuje nocną pogawędkę reszcie drużyny. Finarrin postanawia zapytać naturę o minione wydarzenia w Mayenie.
    - W tym czasie [mag](Kajetan) wykonuje kilka kolejnych rozmów:
        - Verenestra przyprawia go o ból głowy, z potoku słów które wlewają się do jego głowy na raz, udaje mu się zaledwie zrozumieć, że mówi strasznie powoli oraz że czas w [lesie](Brokilon) płynie inaczej
        - Keira:
            - magów należy szukać na południu lub północy, tereny podległe Redanii zostawili same sobie
            - na Skellige siedzi jakiś mag z Ban Ard, przeniósł się tam razem ze swoją wieżą (był w niej uwięziony, Lambert mu pomógł)
            - w Poviss zbierają się magowie, bardzo możliwe, że zamierzają się zorganizować po pogromie Radowida; jeśli komuś zależy na ugruntowaniu swojej pozycji, powinien się pojawić
            - Filippa Eilhart nie wydaje się być zainteresowana dolegającą Kajetanowi dolegliwością
        - Viggo:
            - słyszał o Wranach, prowadzili brutalne wojny z przodkami współczesnych elfów
            - Loc Muinne było największym polem bitwy tamtych czasów
            - magowie z Ban Ard mogą wiedzieć więcej
            - Różyczka ma się dobrze
            - Lord Myrton to "kawał dobrego drania", cokolwiek miało by to znaczyć
    - Ilana i Skovik udają się nad rzekę nałapać czegoś na kilka następnych dni. Wracają z całą chmarą raków i kilkoma mniejszymi rybami.
    - Finarrin dzieli się informacjami o [formorianie](Formorian). Drzewo zdaje się być dwa dni drogi od nas i zmierza na północny wschód, w stronę Gór Sinych.
    - Ilana usilnie próbuje przekonać obu wyspiarzy żeby poniechali samobójczej misji, jednak Ivar upiera się, że to jego przeznaczenie, a Skovik nie chce zostawić brata samego. Przysłuchując się ich rozmowom, Kajetan zaczyna zdawać sobie sprawę, że wbrew wcześniejszym ustaleniom, grupa się nie rozdzieli.