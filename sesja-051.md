### Sesja 51
##### [Sesja 50](#sesja-050) [Sesja 52](#sesja-052)
1. Plany i ploteczki
    - Ilana prosi Skovika o oprowadzenie. Dwójka idzie na spacer, podczas którego Drummond opowiada:
        - przez 3 tygodnie leżał w jednym z dołków w leczących pnączach - jeden z potworów, który przeszedł przez portal podczas jego ponownego otwarcia, niedźwiedź z dwiema głowami węży, niemal pozbawił wyspiarza pleców przy pomocy bardzo silnego kwasu
        - obudził się "zagrzebany żywcem" - przyznaje, że nigdy w życiu niczego tak się nie bał i ta "pobudka" wywołała u niego poważną traumę
        - zrobił burdę w Dorian bez prowokacji, podejrzane typy jedynie weszły do tej samej karczmy, w której siedzieli nasi towarzysze
        - nie może się doczekać aby opuścić Col Serrai
        - nie wtrąca się w "pomoc" jaką jego [brat](Ivar) oferuje driadom, w końcu to dorosły chłop
        - driady poprosiły o pomoc i jego, jednak odmówił
    - [Druidka](Ilana) zdradza, że Leiv ma się dobrze, oraz że nie jesteśmy mile widziani na obszarze większym niż wyspiarz (listy gończe w Nilfgaardzie, naciski [Redańskich](Redania) sił specjalnych na północy).
    - Ilana nie kryje, że nie pochwala reprodukcyjnych praktyk driad, szczególnie ze względu na młody wiek niektórych z nich. Odczuwa widoczną ulgę na wieść, że Skovik nie skorzystał z ich "propozycji".
    - W tym czasie Kajetan zagaja Finarrina . Druid zgadza się, że negocjacje między magami to najlepsze wyjście w chwili obecnej.
    - [Druid](Finarrin) zdaje się nie być zaskoczony tym, że Ilana zaoferowała jego pomoc oraz jego dom jako neutralne terytorium, co najwyżej trochę zrezygnowany, ale nie mniej - gotowy pomóc.
    - Wróciwszy ze spaceru do rozmowy dołącza Ilana. Zamiast biadolić jak grupka starców na ławce, wskakujemy do jednej z niecek. 
    - Skovik, nie czując się dobrze w planowaniu, postanawia oprawić upolowanego jelonka.
    - Prowadzenie rozmów w Imbaelk ma swoje dobre i złe strony - generalnie zaklęcia będzie łatwiej rzucać, co będzie pomocne by zapewnić wygody, jednak jeśli doszłoby do bitwy magów - będzie ona bardziej "widowiskowa".
    - Hierofanta otrzymał w nagrodę za pomoc lasowi kryształ wypełniony wodą driad z kroplą krwi samej [królowej](Eithne). Zaczynał już się zastanawiać jak wykorzystać ten dar by pomóc w negocjacjach, pomimo że ma własne plany co do niego (dowiedzieć się więcej o przeszłości [przybranej córki](Ilana)), jednak stanowczo wybijamy mu ten pomysł z głowy. To jego nagroda, której nie powinien marnować by pogodzić duże dzieci jakimi są skłóceni magowie.
    - Aby zdążyć na czas, Finarrin będzie musiał przeprowadzić nas przez drzewa dwa razy - do Medownej i dalej do samej Wioski.
    - Ilana opuszcza konwersację żeby pomóc Skovikowi ze zwierzyną.
    - Druidka jak dziecku próbuje wytłumaczyć, że bez dalszej kuracji, tj. zanurzeniu się w pnączach nie będzie on w stanie nawet się ubrać aby opuścić uzdrowisko, a co dopiero normalnie funkcjonować. Mimo to [wyspiarz](Skovik) ma opory przed podjęciem decyzji o kontynuowaniu leczenia. Jest wyraźnie wystraszony wizją powtórki z rozrywki.
    - Ivar chce osiąść w Wiosce. Usłyszał od Verenestry, że to nie koniec jego przeznaczenia w Brokilonie - dalej jest związany przysięgą [zielonych rycerzy](#r_rycerze_galawaina), powinien próbować odbudować ten zakon (albo krąg druidzki? nie jest to jasne, zdaje się że sam nie jest pewien). Jego zadaniem jest "bronić ludzi przed lasem".
    - [Młodzieniec](Ivar) wspomina też, że pomysł aby pozostawił po sobie driadom latorośle wyszedł od Finarrina. Ilana jest zniesmaczona, ale chyba nie zaskoczona.
2. Z deszczu pod rynnę
    - Tego samego dnia wieczorem, skończywszy oprawiać zwierzynę, [druidka](Ilana) prośbami, groźbami i obietnicami ("jedna traumatyczna noc za kolejną przyjemniejszą") namawia wreszcie Skovika do kontynuowania kuracji w krzakach pod warunkiem, że będzie przy nim czuwać. Jednak gdy tylko mężczyzna kładzie się w zagłębieniu i pnącza zaczynają go obrastać, panikuje. 
    - Ilana nie wie co robić. Sytuacja przyciąga jedną ze starszych driad - Aglais, opiekunkę uzdrowiska.
    - Driada stwierdza, że jedyny sposób aby coś z tego było to uśpić [siłacza](Skovik) "wodą Brokilonu", którą na prośbę druidki zanosi [elfowi](Kajetan).
    - Kajetan przelewa wodę do butelki i nadaje jej smak gorzałki. Przybiega zawołany przez druidkę i odkorkowuje butelkę. Udaje, że zeń pociąga po czym podaje flaszkę [wyspiarzowi](Skovik). Ten wypija ją duszkiem, po czym osuwa się nieprzytomny z powrotem w pnącza. 
    - Aglais beznamiętnie stwierdza, że wypił chyba za dużo i będzie nieprzytomny co najmniej tydzień... Wygląda na to, że ten [Drunmond](Skovik) nie będzie nam towarzyszył w negocjacjach.
    - Ilana czuje się źle z tym, co zrobiła. Korzystając z okazji wypytuje Aglais o stan zdrowia Skovika - obecny, jak i zaraz po wypadku:
        - po ustabilizowaniu portalu został zabrany nieprzytomny z wielką dziurą zamiast pleców niemal całkowicie wyżartych kwasem do uzdrowiska
        - fakt, że przeżył zawdzięczać może swojej krzepie - przeciętny człowiek wyzionął by ducha na miejscu
        - po podaniu wody Brokilonu driady umieściły go w leczniczych pnączach
        - przeleżał tam prawie 3 tygodnie, choć i tak obudził się przed czasem, kiedy kuracja nie była jeszcze w pełni zakończona
        - obudził się z krzykiem, wyrywając ze sobą pnącza i strasząc obecne w pobliżu driady
        - do pełnego powrotu do formy potrzebowałby jeszcze jednego, a najlepiej dwóch tygodni leczenia
        - bez dalszego leczenia rana sama nie zregeneruje się już raczej nigdy i wyspiarz do końca swoich dni zostanie kaleką
3. Przygotowania do drogi 
    - Korzystamy z pozostałych nam dwóch dni aby przygotować się do podróży, skontaktować się ze zwaśnionymi magami i doprecyzować nasz plan działania.
    - Kajetan:
        - komunikuje się z czarodziejami przed wejściem do kotliny, stosując jako-takie środki ostrożności aby nie zdradzić lokacji driadzkiego uzdrowiska
        - ustala, że obaj magowie spotkają się z nami w Medownej i stamtąd ruszymy wspólnie do wioski
        - dowiaduje się że Leiv jest na statku; afera Brokilońska spowodowała spory sztorm, ale i statek, i on mają się w porządku
        - zwiedza jaskinie otaczające kotlinę, w których, jak okazuje się, mieszkają driady
        - odkrywa, że w paśmie górskim stały niegdyś dwie wieże Aen Drisichean; ich głębokimi fundamentami można dostać się do podziemnego jeziora
        - rozmawia z opiekunką [kotliny](Col Serrai), Aglais:
            - nie powinien był korzystać z dobrodziejstw uzdrowiska bez konsultacji
            - po oględzinach i badaniach określa przypadłość elfa jako dolegliwość pasożytniczą raczej niż typową chorobę
            - pobyt w kotlinie, pomimo swojej leczniczej aury, nie będzie w stanie mu pomóc
            - jedynym, kto byłby w stanie pomóc [elfowi](Kajetan) jej zdaniem jest Eithne
            - [driada](Aglais) radzi, jeśli mag zostanie zaproszony na audiencję, by był szczery, okazał szacunek i nie dał się zaskoczyć wyglądem [władczyni Brokilonu](Eithne)
    - Ilana:
        - każdą wolną chwilę poświęca na czuwanie przy wyspiarzu na wszelki wypadek, gdyby jednak miał się obudzić
        - korzystając z chwili spokoju konstruuje naprędce obiecane ubrania dla Skovika: nowe spodnie, prostą koszulę i kamizelkę ze skóry ustrzelonego jelonka, lekko ocieploną futrem z jej własnego ekwipunku
        - rozmawia z Gebo - niedźwiadek woli zostać przy Skoviku i pilnować go do czasu powrotu druidki
        - prosi Aglais aby nie pozwoliła nikomu, a w szczególności pozostałym driadom zakłócać spokoju Skovika, czy nagabywać go jeśli obudzi się przed jej powrotem - dla ich zdrowia i jej spokoju sumienia
        - pyta [starszą driadę](Aglais) czy pamięta kiedy znalazły ją driady, czy była przy tym obecna:
            - driada ma ponad 200 lat i dobrze zachowała w pamięci ich pierwsze spotkanie
            - driady znalazły druidkę na skraju lasu, owiniętą w delikatny, zielony szal, ułożoną w wiklinowym koszu
            - zabrały dziecko do Col Serrai, gdzie podano mu wodę Brokilonu, ale ta zdawała się nie mieć wpływu na dziewczynkę
            - druga próba z wodą odbyła się w samym sercu lasu, Duen Cannel i także nie przyniosła oczekiwanego rezultatu
            - królowa Eithne zdecydowała, że dziecko powinno trafić do druidów - z nimi będzie mu lepiej
    - Przed odejściem, na prośbę Ilany, Kajetan pyta Aglais, czy może za pośrednictwem Mocy pytać co dnia o stan Skovika, który nie powinien budzić się kolejny raz całkowicie zarośnięty w otoczeniu driad - towarzystwo [druidki](Ilana) powinno go uspokoić. Aglais prosi maga o dziecko w zamian za małą, zdawało by się, przysługę. [Elf](Kajetan) obiecuje rozważyć taką możliwość, co zdaje się na czas obecny zadowalać driadę.
4. Do Medownej czas
    - Docieramy do Medownej wczesnym rankiem, jeszcze przed świtem. 
    - Vicovaro już tam jest, w bąbelku podobnym do tego, który zwykle konstruuje Kajetan.
    - Wymieniamy z nim grzeczności, zaciskając zęby by nie wszczynać kłótni, gdy padają oparte na niedomówieniach kłamstwa. 
    - Mag bawi się pierścionkiem podobnym do tego, który stracił w ostatniej potyczce. Błyskotka ma czarny kamień, którego brakowało w poprzednim egzemplarzu.
    - Uzgadniamy, że Vicovaro będzie, podobnie jak Lars, towarzyszył nam do Medownej.
    - Ilana przechadza się po wsi, znajdując zabezpieczoną szkatułkę z eliksirem leczącym.
    - W nocy przybywa Lars i rozbija swój obóz po drugiej stronie wsi, zdaje się nie zauważając nas.
    - Nad ranem magowie stają twarzą w twarz. Na szczęście nie dochodzi do żadnych kłótni.
    - Wyruszamy do Wioski przechodząc przez jedno z drzew wybranych przez Finarrina.
    
    