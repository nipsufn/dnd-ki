### Sesja 59
##### [Sesja 58](#sesja-058) [Sesja 60](#sesja-060)
1. W drogę!
    - Przed naszym schronieniem wbita jest driadzia strzała, osmalona i pokryta krwią. Nie wiemy skąd się tu wzięła.
    - W drodze do Mariboru mijają nas konni w barwach Temerii i Redanii. Rzucają nam niechętne, lekko podejrzliwe spojrzenia. Zdają się wieźć zaopatrzenie do obozu.
    - Pod lasem, opodal mostu na Inie prowadzącego do nowego miasta Maribor natykamy się na marnie zakamuflowany kopczyk. Pod ziemią znajdują się niedbale zakopane szyldy z wozu Madame Karoll.
    - Od rzeki ciągnie nieprzyjemny smród. Zauważamy pod mostem kratę do kanałów, z których to wypływa zielonkawa struga smrodliwej cieczy.
    - Na dzień dobry zauważamy, że miasto rozrosło się wszerz do swoich oryginalnych rozmiarów, a teraz pnie się w górę.
2. Nowy, lepszy Maribor
    - Wyznaczono plac targowy, bardzo z resztą ruchliwy. Wszyscy zdają się handlować żelastwem wszelakiego rodzaju, głównie drwalskimi narzędziami, wszystko to po niesamowicie zawyżonych cenach.
    - Zaczepiamy jednego z kramikarzy. Dowiadujemy się, że podobno na wyrębie narzędzia zaczęły strasznie szybko rdzewieć, a jedyny pieniądz w mieście jest z wycinki drzew.
    - Na rynku trwa budowa świątyni, rozpoczęte łuki wciąż oparte są na drewnianych wspornikach. Przy budowie tłumnie gromadzą się ludzie słuchając przemowy młodego kapłana.
    - Przechodząc obok ratusza zauważamy tłum drwali zebranych przy szubienicy, z której ktoś przemawia głosem prostym, ale silnym. Mężczyzna z bliznami na rękach próbuje uspokoić gotowych do zamieszek ludzi - bez większego powodzenia. Zapewnia chłopów, że władze będą negocjować albo karać za zawyżone ceny, oraz obiecuje, że dla każdego starczy siekierki.
    - Ktoś z tłumu nazywa mężczyznę imieniem Oleg i zarzuca mu spekulowanie dla własnego zysku w sytuacji kryzysu z żelazem.
    - Przechadzamy się po mieście szukając miejsca na obiad i potencjalny nocleg. Na tablicy ogłoszeniowej widzimy:
        - _Strzeżcie się Wiewiórek! Nieludzkich rozbójników widziano przy wycince i na trakcie do Mayeny!_
        - _Urząd Burmistrza poszukuje wprawnych i odważnych do pracy w straży! Zastąpicie zaginiony oddział służąc miastu i obywatelom!_
        - _Zaraza Żelaza! Z rozporządzenia Burmistrza Mariboru Olega ogłasza się nagrodę za znalezienie przyczyny problemów z niszczejącymi narzędziami!_
    - Zatrzymujemy się w karczmie Nowy Zrąb. Zamawiamy jedzenie i napełniając sobie brzuchy przysłuchujemy się rozmowom. Ilana zauważa nieostrożnie przyglądających się nam krasnoluda i niziołka.
    - Kajetan przysiada się do nich, i nie owijając w bawełnę pyta czego chcą. Krasnolud, nazwany Reganem, jest wyraźnie zestresowany naszą obecnością w mieście. On i niziołek Andy szukają złota i dziewczyn, które zniknęły spod W Pół Drogi - [elf](Kajetan) zapewnia ich, że nic nas to nie obchodzi i nie będziemy im wadzić tak długo jak będą się trzymać z dala od nas, a ich złoto nie jest warte naszego zachodu.
    - Zaklepujemy nocleg i wyruszamy dalej, rozejrzeć się po okolicy, w której niegdyś stała wieża [czarodziejki](Triss), by zobaczyć czy zostało  po niej coś, co moglibyśmy wykorzystać.
3. Teoria kątów i trójkątów
    - Teren, uprzątnięty i wyrównany, z nasadzeniami drzew, jest wciąż nieco obniżony. Wygląda na to, że będzie tu park, a zgodnie z małą tabliczką w centrum, czarny ostrosłup stojący w miejscu dawnego domostwa [Czternastej z Sodden](Triss), w przyszłości zostanie zastąpiony jej pomnikiem.
    - [Elf](Kajetan) dostrzega, że ostrosłup definitywnie jest magiczny w swojej naturze, jednak nie jest w stanie określić jego funkcji. Możliwe, że służy jako punkt zaczepienia dla kogoś kto chciałby obserwować okolicę.
    - Ku rozczarowaniu Kajetana, wszystkie piwnice w okolicy są albo zamknięte na trzy spusty, albo skonstruowane tak, że dostać się do nich można jedynie przez dom. W okolicy stoją jednak chwiejne ruiny trzech budynków w trakcie rozbiórki. 
    - Podczas gdy Ilana upewnia się, że nikt nie wtyka nosa w nie swój interes, Kajetan zeskakuje do jednej z piwnic.
    - [Mag](Kajetan) nie znajduje żadnego miejsca, w którym [młoda druidka](Ilana) mogła by zacząć kopać jako zwierzę, jednak wymacuje wnękę zabezpieczoną iluzją, a w niej kolejny ostrosłup, dużo mniejszy, ale zaklęty w ten sam sposób. Ukryty w zrujnowanych fundamentach, pozwala sobie na eksperyment. Posyła swoje magiczne oko, próbując nim wleźć w ostrosłup. Po chwili jego widzenie przenosi się nad obelisk w parku, a jedna z jego krawędzi jarzy się lekkim światłem. 
    - Kajetan próbuje tego samego manewru jeszcze raz, a jego widzenie tym razem przenosi się do kanałów, w których jednak nic ciekawego nie widzi, nawet kolejnej magicznej kotwy, której się spodziewał. W teorii, trzy takie kotwy ułatwiały by obserwację i lokalizację osób i przedmiotów pomiędzy nimi...
    - Udajemy się na spoczynek. Śpimy w dużym pokoju wspólnym, tak tłocznym, że miejsce na podłodze trzeba wywalczyć sobie łokciami i kopniakami. Pomimo teoretycznie bezpiecznego miejsca, decydujemy się wartować. 
    - Była to, jak się okazuje, słuszna decycja. W nocy po sali myszkuje znajomy krasnolud. Ktoś próbuje zakosić nam sakiewkę, a później do sali zaglądazakapturzona żeńska postać. Wycofuje się jednak na nasz widok. Słyszymy też oddalającego się galopem konia.
4. Handel wymienny
    - Rano przy śniadaniu widzimy jak kupiec, którego dnia poprzedniego wypytywaliśmy o plotki, kłóci się z karczmarzem o konia, który został zarekwirowany przez królewskiego gońca.
    - Rozzłoszczony mężczyzna wychodzi w końcu z kwitem odprowadzany przez kobietę z minionej nocy.
    - Podczas gdy Kajetan stoi w kolejce po śniadanie, a później nawet zaczyna jeść, Ilana znika, podążając za kobietą i handlarzem. Dwójka idzie do stajni, gdzie kobieta - jak się okazuje jedna z dziewczyn Karoll - próbuje niemal za bezcen sprzedać mu swojego konia (jednego z tych, które wcześniej ciągnęły burdel).
    - Ilana proponuje, że odkupi od niej konia skoro jej tak spieczno. Ex-kutryzana niemal ucieka na widok [druidki](Ilana).
    - Wróciwszy do karczmy, Ilana kończy zimne śniadanie. Zbieramy swoje manatki i wyruszamy do kanałów. 
    - Kajetan chce wykonać dalszy rekonesans Być może kanały to lepszy punkt startowy niż zabudowane piwnice, by szukać pozostałości fundamentów wieży, które mogły się nie zawalić. 
    - Ilana zaczyna myśleć o owadach, które znaleźliśmy idąc poprzednim razem w tym kierunku od Góry Carbon. Smród rzeki kojarzy jej się z nimi, a ogłoszenie kusi.
5. Schronienie do remontu
    - Wyćwiczeni w Ellander, szybko otwieramy kratę do kanałów. Po jakimś czasie znajdujemy się pod miastem, zdaje się całkiem niedaleko parku. Jest to miejsce, które Kajetan już widział za pomocą swojej magii.
    - Ściana zdaje się być porośnięta cienką warstwą czegoś zielonego i glutowatego. Co ciekawe, narośl nienaturalnie ostro urywa się wyznaczając prostokątną sekcję. [Elf](Kajetan) dotyka jej, wyczuwa iluzję, a jego ręka odruchowo przełamuje ją, dotykając narośli pod, która dotkliwie parzy.
    - [Mag](Kajetan) tymczasowo rozprasza widziadło, odsłaniając nieco cofniętą, spękaną sekcję ściany oraz mały piedestał z trzecim ostrosłupem.
    - Ostrożnie oczyszczamy ścianę z porostów wyrastających z pęknięć. Widzimy płaskorzeźbę drzwi. Wiedzeni przeczuciem próbujemy wypowiedzieć dwa z haseł używanych przez Merigold, które poznaliśmy podczas naszej ostatniej wizyty w [mieście](Maribor) - "Czternasta ze wzgórza", które nie działa, oraz "Róża z Cáelmewedd". To drugie otwiera niespękane skrzydło kamiennych drzwi, odsłaniając przed nami krótki tunel, również pokryty gąbkowatą warstwą.
    - Przyglądamy się narośli przez elfie szkiełka. Porost zdaje się emanować fioletową poświatą.
    - Kajetan wysyła kolejny raz swój wzrok na zwiad, odkrywając małą sekcję nie zawalonej piwnicy wieży. Narośl rozrasta się od jakiegoś stworzenia obrastającego sufit nad lekko uszkodzonym kręgiem teleportacyjnym, z którego zdaje się pochodzić, albo i czerpać siłę. Jesteśmy zmęczeni, więc decydujemy się odpocząć poza kanałami, i lepiej przygotować do próby uprzątnięcia miejsca które moglibyśmy nazwać bezpieczną przystanią.
    - Przed odejściem badamy korytarz idący w górę kanałów. Natykamy się na tunel wydrążony przez znanego nam już chrząszcza-żelazojada. Zapach rdzy unosi się w okolicy.
4. Lloyd, znowu...
    - Wychodzimy z kanałów, zamykając za sobą kratę. Wracamy przez most do lasu rozbić obóz z dala od rabusiów i oprychów.
    - Zaczynamy wchodzić w las, chcąc odpocząć wygodniej niż w karczmie, gdy w Ilanę wbija się strzała, taka jak ta, którą znaleźliśmy zaledwie dzień temu.
    - Wśród gałęzi dostrzegamy poparzoną driadę - tą, która niegdyś uczyła [druidkę](Ilana) strzelać z łuku, a która zginęła od ciosu ognistym mieczem - jednak jej oczy płoną czerwono. Kajetan szybko rozpoznaje w nich swojego arcywroga, Lloyda.
    - Po morderczej, męczącej walce udaje nam się kolejny raz poszatkować ciało upiora, pozbawiając go fizycznej postaci. [Mag](Kajetan) próbuje nowego zaklęcia, które _zdaje się_ permanentnie przegoniło upierdliwą zmorę na tamten świat. Czas pokaże, czy rzeczywiście będziemy mieli chwilę spokoju.
    - Ilana pali resztki driady, zabierając garść prochów Elby i jej kompozytowy łuk.