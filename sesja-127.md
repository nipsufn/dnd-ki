### Sesja 127
##### [Sesja 126](#sesja-126) [Sesja 128](#sesja-128)
1. Jeszcze chwileczkę
    - Kajetan, po rozmowie z Zangenisem, udaje się do biblioteki. Chce rozejrzeć się za dziełami traktującymi o rozdwojeniu jaźni.
    - W księgozbiorach {elf}Kajetan znajduje abstrakt pracy Ireneusza Var Steingarda, mający związek z wymieszanymi wspomnieniami:
        - mag wspomina o wiedźminie szkoły Kota, Kiyanie, którego badał
        - prace prowadził jakieś 100 - 150 lat temu
        - mag miał siedzibę na wyspie w Novigradzie, prawie pewnikiem jest to obecna "Wyspa Świątynna"
    - Na Ilanę czeka odpowiedź z domu aukcyjnego Borsodych. Są skłonni wystawić miecz na następnej aukcji z ceną wywoławczą 1000GP. Jeśli artefakt znajdzie szczęśliwego nabywcę, wówczas liczą sobie 20% prowizji od ceny końcowej tytułem kosztów manipulacyjnych.
    - Spotykamy się w celi Kajetana. Wieczorem dzwony ogłaszają, że oto nastała pora zebrania w Garnstangu.
2. Narada Rady
    - Zostajemy poprowadzeni na jedno z wyższych, starszych pięter pozbawionych dobudowy. Całe pomieszczenie ledwo zauważalnie wibruje, miarkując po wodzie wypełniającej płytką nieckę na środku sali obrad. W wodzie odbijają się "gwiazdy" - światła na suficie ułożone na wzór konstelacji, to one zdają się wibrować. Dokoła zbiornika ustawiono krzesła.
    - Do sali powoli wlewają się wszyscy zainteresowani: najwyżsi magowie oraz inni goście, w tym wiedźmini Eskel i Lambert.
    - Spotkanie moderuje jak zwykle Carduin, w roli głowy Nowej Kapituły występuje, wciąż widocznie zesztywniały, Radcliffe.
    - Krzeseł jest mniej niżeli gości. Są przeznaczone tylko dla oficjalnych członków Kapituły. Carduin ogłasza początek zebrania. Inkantuje zaklęcie komunikacyjne, którego mały fragment przypomina zwykle stosowaną Starszą Mowę: "_Powołując się na pamięć Architektów, przyzywam was, gdziekolwiek jesteście_". W ten sposób do spotkania dołączają pozostali, nieobecni tu fizycznie magowie.
    - Kamień zdobiący jego kostur przypomina ten znad masztu rozbitego okrętu po drugiej stronie portalu do Białego Zimna.
    - Carduin przedstawia Radcliffe'a jako tymczasowego przywódcę organizacji. Informuje też o rezygnacji Idy Emean aep Sivney ze swojej pozycji w Kapitule. Próżna(?) elfka zabrała ze sobą obrazy, które niegdyś zdobiły ściany Thanedd.
    - Przemawiają kolejno wszyscy zaangażowani ostatnio w pracę w terenie, zdając raporty ze swoich dokonań.
    - Pierwszy odpytany zostaje Lars z misji w Złotym Mieście:
        - nowy Cesarz, Morvran Voorhis uważa działania Floriana za samowolkę podżegającą do wojny, co sam wykorzystuje, by implementować dokładniejszy dozór sztuk magicznych w Nilfgaardzie
        - pod względem poglądów (tych co do magów też) niebezpiecznie blisko Voorhisowi do Radowida
        - zasady ustalone przez władcę implementuje "magiczna policja", organizacja złożona z osób o predyspozycjach w tym kierunku, choć nie magach per se; zwą ich psionikami
        - Florian został zamknięty w dwimerytowej klatce w więzieniu o zaostrzonym rygorze; obcięto mu język, a jego oprawcy sondują mu umysł, by dociec powodów jego działań
        - na jednym z nilfgaardzkich statków, które widzieliśmy wpływające do portu, przybywa Henry Var Attre, ambasador Nilfgaardu
        - Złote Miasto wznawia stosunki dyplomatyczne z Królestwami Północy, a sam cesarz zamiaruje niebawem odwiedzić Północ
    - Następnie Eskel i raport z Est Tayar:
        - pod Trupią Knieją ciągną się kilometry podziemnych budowli, połączonych tunelami, a gdzieniegdzie wciąż aktywnymi teleportami
        - wejście, które udało się wiedźminom znaleźć, było czyjąś dziurą do pozbywania się zwłok, w której zalągł się wypaczony troll górski zwany Kaczerbem; krzywej mordki dostał od jedzenia zwłok z pierwiastkiem magii
        - w tunelach znaleźli opuszczone tydzień - dwa wcześniej laboratorium
        - w sali wciąż tkwiło dwóch Łowców, okrutnie zniekształconych wyrastającymi z nich dwimerytowymi kryształami; na zaklęcia towarzyszącej wiedźminom Yennefer byli niewrażliwi, niektóre odbijali, a jeszcze inne zdawali się wykorzystywać dla własnego pokrzepienia
        - "na pamiątkę" Eskel przywiózł głowę jednego z Łowców; należała do Browna, znanego nam upierdliwego służbisty z Mariboru
        - wśród śladów po makabrycznych eksperymentach znajdowała się klatka, którą od środka porastały te same kryształy, jakby pochodziły z miejsca, w którym tkwił jej okupant
        - trop "badaczy" jest zimny, nie ma sposobu, by odszukać ich drogę w podziemnym labiryncie
        - Zangenis podsumowuje, stwierdzając, że prace i potencjalny sukces Łowców nad "zabójcą magów" należy traktować jako kwestię priorytetową, niejako "wypowiedzenie wojny"
    - Lambert i raport z Wyzimy:
        - most na wyspę świątynną został uszkodzony podczas konfrontacji Filippy Eilhart i Radowida, który poległ podczas tego starcia
        - wybuch był podobno spowodowany orężem, którym jakiś Łowca ugodził {wiedźmę}Filippa
        - zadana rana uniemożliwiła {czarodziejce}Filippa rzucanie kolejnych zaklęć; została pojmana, by spotkać swój koniec na stosie w Wyzimie, na mocy wyroku wydanego przez Addę
        - podczas bitwy na moście zniknęli de facto liderzy Łowców, Slyz Myrton i Zygfryd z Denesle; według oficjalnej wersji zdarzeń, obaj polegli i pochowano ich na tamtejszym żalniku
        - być może Myrton jest przetrzymywany w lochach przez głowę Zakonu Wiecznego Ognia, Hemmelfarta, a nie pochowany na wyspie świątynnej z Zygfrydem, jak głosi wieść gminna
        - co ciekawe, przed domniemaną śmiercią Zygfryd często podróżował na trasie Novigrad - Tretogor przez Trupią Knieję i Bronowice
    - Brass i raport z Kaedwen:
        - po zamachu na czarodziejki {mag}Brass udał się z Katariną do Kaedwen, a Kapituła wycofała się ze stronniczenia w tamtejszej sukcesji
        - pretendentów do tronu Kaedwen zostało dwoje - Buskona dziwnym trafem spotkał jakiś wypadek w czasie polowania
        - nie będąc finalnie pełnoprawnym magiem, Orest z Ban Aard został uznany za pretendenta do tronu i wzięty pod uwagę
        - po tych wydarzeniach lokalna szlachta samoistnie podzieliła się na dwa stronnictwa
        - Ban Ard jest dalej zabezpieczone, chociaż po śladach można wnioskować, że ktoś próbował się do szkoły dostać
        - po Kaedwen tułają się potwory, ciągnące od naruszonych elfich nekropolii
        - pada sugestia, by skoligacić ze sobą pretendentów i położyć kres wojnie domowej
        - debatę na ten temat ucina Triss stwierdzeniem, że ze wszystkich poruszonych kwestii sprawa Kaedwen jest obecnie najmniej istotna, na co oburzają się Zavist i Stregobor
    - Istredd:
        - mag wygląda na wymęczonego i przebranego w nie swoje ubrania, co nie uchodzi uwadze Yennefer i Triss; czarodziejki teatralnie plotkują
        - za jego ramieniem można zauważyć Geralta, zdaje się właściciela nowych szat maga
        - opowiada o punktach mocy, z których mogłaby skorzystać Keira; pada nazwa lokacji w Toussaint: Caed Myrkvid (Czarne Dąbrowy/Czarny Las)
        - punkt pod Wyzimą okupowany jest przez Archespora, a bliskość miasta powoduje, że konsekwencje nieudanego rytuału mogą być poważne
        - w Angrenie trzeba by się pozbyć "Jedynego Prawdziwego Druida"
        - {czarodziej}Istredd zdaje się unikać tej opcji choć między wierszami można domyślić się, że ułożenie sytuacji z Druidem mogło by pomóc w relacjach z Nilfgaardem czy bezpośrednim zarządcą, Dagomirem Caldwellem
        - okazuje się, że drewniane potwory, którymi Druid przegania intruzów są napędzane siłami życiowymi (duszami?) ludzi zamordowanych przez jego sługusów-kultystów
        - w Toussaint tamtejszy krąg druidzki - opiekunowie punktu mocy - nie widzą przeciwwskazań (chociaż aportującego się bez zaproszenia maga trzymali w wiklinowym koszu, do czasu, gdy Geralt nie przybył za niego poręczyć), jednak do próby żądają przyzwolenia księżnej zarządzającej "niepodległym" księstwem; ta zaś, będąc pod wpływami Złotego Miasta, na pewno zażąda czegoś w zamian - jest to potencjalna rozgrywka polityczna
        - Druidom z Caed Myrkvid przewodzi flaminika Olena
    - Carduin zarządza krótką przerwę, po której ma nastąpić głosowanie.
    - Podchodzi do nas Lars. Dzieli się plotką, jakoby czarodziejki miały działać na własną rękę niezależnie od wyniku głosowania. {Mag}Lars optuje za opcją angreńską, tj. Ysgith.
    - Odbywa się głosowanie, a raczej jego pierwsza część poświęcona sprawie leczenia Keiry. Przewagą jednego głosu Kapituła decyduje się rozwiązać problem panoszący się w Ysgith i skorzystać z tamtejszego punktu mocy:
        - trzy za Wyzimą (Yennefer, Mozaik, Brass)
        - cztery za Angren (Lars, Kajetan, Zangenis, Myra)
        - trzy za Toussaint (Tizjana, Carduin, Mozaik)
        - wstrzymali się (Radcliffe, Zavist)
    - Do drugiego głosowania, w sprawie leczenia Margarity i Triss (Ida, opuszczając Kapitułę, może zrobić, co jest w stanie i uzna za stosowne) finalnie nie dochodzi. Plotki są powtarzane na tyle głośno, że prowadzący nie mogą ich zignorować. Potwierdzają, że czarodziejki z czyjąś pomocą wydywinowały już odpowiednie dla siebie lokacje (Triss - ogień - góra Cremora, góra Carbon, Tir Tohair (gdzieś w Nilfgaardzie); Margaria - powietrze - góra An Skellig, góry Amel w Erlenwaldzie, oraz jakiś punkt gdzieś w północno wschodnich Górach Sinych; Yennefer może coś wiedzieć o tym miejscu).
    - Radcliffe wywołuje je na środek. Żąda od konfraterek deklaracji, iż dostosują się do decyzji Kapituły. O ile Margarita składa takową w raczej szczery sposób, Triss rzuca w Radcliffe'a i Carduina oskarżeniem o zagrywki polityczne. Sala wybucha dyskusjami przekrzykujących się magów.
    - Radcliffe ze sporym wysiłkiem uspokaja zgraję nieokrzesanych czarodziejów, próbując zadeklarować przełożenie drugiego głosowania na późniejszy termin. Zgrupowanie gotowe jest się rozejść, każden jeden pełen podejrzeń o knucie i zarazem gotów do knucia.
    - Za zgodą Ilany, Kajetan przywołuje uwagę uczestników zebrania, nie pozwalając im się rozejść i żądając przywrócenia pozycji Triss jako głowy Kapituły we wszystkich sprawach z wyjątkiem tych związanym z leczeniem siebie, Margarity i Keiry.
    - Radcliffe próbuje go zbyć najpierw zasłaniając się statutem Organizacji, nie jest w stanie jednak obronić tej pozycji - {elf}Kajetan, jako niedawno przyjęty członek, ma pisany dokument - na elfią modłę z mnogimi niedomówieniami - na świeżo. Potem naciska, że ten temat, w przeciwieństwie do generalnego leczenia poszkodowanych czarodziejek, jest wewnętrzną sprawą samej Wysokiej Rady, nie szerszego zgromadzenia.
    - Niespodziewanie Kajetana wspiera Yennefer, nie przebierając przy tym w słowach. Pod naciskiem Radcliffe zgadza się, aby Triss wznowiła swoje obowiązki jako głowa organizacji, jednak głosowanie jak dalej leczyć czarodziejki zostanie podjęte dopiero po wyleczeniu Keiry.
    - Ilana zauważa, że Zavist, który nawiasem przed udaniem się na urlop przekazał pieczę nad biblioteką Mardinowi, przez całe spotkanie zdaje się być znudzony i trochę zdystansowany, jakby nie pokładał w tej organizacji zbyt dużych nadziei.
    - Osiągnąwszy jako-taki consensus, rozchodzimy się każdy w swoją stronę.
3. Wspomnienionauta
    - Kajetan odwiedza Zangenisa celem rozpoczęcia leczenia z dualnych wspomnień.
    - W przeprowadzeniu transu pomoże mu Radcliffe. Biorąc pod uwagę niedawne zebranie, sytuacja jest nieco niezręczna.
    - Po krótkiej dyskusji o tym jak przebiegnie proces, {elf}Kajetan ładuje się do ciemnej wanny, mającej wytłumić jego zmysły.
    - Instruowany prze kolegów po fachu, zanurza się w rzece własnych wspomnień. Wyłania się na drugim brzegu, nieco skonfundowany, ale:
        - całkiem pewien, że do manipulacji jego pamięcią wykorzystano jakiś artefakt, przypominający nieco kule zdobiące drogowskazy do Crag An
        - jego wspomnienia zostały nie tyle zmodyfikowane co zręcznie i wybiórczo wytłumione czy ocenzurowane, tak by te pozostałe zbudowały zniekształcony obraz rzeczywistości
        - wypadek spotkał go, gdy wraz z grupą wysłaną przez Króla Filavandrela z Białych Wież poszukiwali jakiegoś artefaktu - skrzyni wypełnionej mlecznobiałymi kryształami
        - wybuch, przed którym {elf}Kajetan zasłonił częściowo Elatan, zabił trójkę ich towarzyszy: Crilama, Vridannisa i Veedę; co ciekawe, we wspomnieniach ciężko doszukać się Isilme

##### [Sesja 126](#sesja-126) [Sesja 128](#sesja-128)