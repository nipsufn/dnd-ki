### Sesja 95
1. Przez Garstang
    - Twierdza magów kryje w sobie wiele śmiertelnych ciekawostek - od przenikającej do kości lodowatej ciemności otaczającej niemal każde schody, poprzez standardowe mechanizmy obronne jak strzelające pociski i ruchome ściany, po osobliwe pokoje: czytelnię z agresywnymi, latającymi książkami, magiczną kuźnię zasilaną przez żywiołaki, laboratorium anatomii istot wszelakich, czy w końcu sale treningowe dla adeptów.
    - Niemal wszystko, co tu się znajduje, przypomina nam to, co widzieliśmy już w Craag An. Szczególnie znajome wydają się sale treningowe z wysypanymi białym piaskiem kręgami.
    - Przeprawiając się przez kolejne przeciwności, w zrujnowanym laboratorium natykamy się na wychudzonego złodzieja, który w przeciwieństwie do towarzyszy przetrwał jakiś czas w zakamarkach twierdzy. 
    - Mężczyzna zdaje się być człowiekiem. Ma na imię Willy i przybył tu przez most ze swoją bandą, zagrabić co ostało się po magach. Nie ma pojęcia ile czasu minęło odkąd tu jest.
    - Jako że pomógł nam wyjść cało z nieciekawego spotkania z metalowymi wężami-łańcuchami, pozwalamy mu iść za sobą.
    - W końcu udaje nam się dotrzeć na szczyt gdzie Kajetan sprawnie dezaktywuje zabezpieczenia.
    - Żegnamy się z naszym dziwnym towarzyszem. Willie ucieka po linie, którą pozostawiła po sobie jego drużyna. Dopiero gdy zniknął za barierką, zwróciliśmy uwagę, że jedną rękę cały czas trzymał przy sobie, jakby chciał ją przed nami ukryć.
    - Margarita spotyka nas w parku pałacowym. Zaprasza nas do środka wieży, ale Ilana woli dla odmiany posiedzieć na świeżym powietrzu.
    - {Czarodziejka}Margarita opowiada Kajetanowi nieco o Garstangu, prowadząc go do głównej sali, w której wcześniej udało nam się przemknąć obok czegoś przypominającego bursztynową rzeźbę smoka. Nasze przypuszczenia się potwierdzają - to jeden ze strażników, teraz poskromiony przez Margaritę przy użyciu jej sygnetu.
    - W nagrodę za jego poświęcenie Margarita oddaje Kajetanowi swój sygnet Kapituły, czyniąc go tym samym jej oficjalnym członkiem (Kapituły nie czarodziejki). Pierścień ma dodatkową właściwość - naładowany energią, potrafi awaryjnie przenieść posiadacza i jego towarzyszy w dowolne miejsce na świecie.
    - {Elf}Kajetan pyta przy okazji o sposób na przełamanie klątwy Skovika. Otrzymuje świecę pozwalającą przenieść dowolną klątwę na inne stworzenie o podobnej masie, co obarczony nią delikwent.
    - Zdaje się, że Margarita znalazła to, czego szukała - dużą, całkiem dokładną mapę niemal całego kontynentu, niechybnie magiczną. Kajetan widzi jak {czarodziejka}Margarita sprawdza gdzie są dzieci z Wyzimy - wygląda na to, że jedno zmarło, a drugie dotarło do Ellander i tam się zatrzymało.
    - Rozchodzimy się w dobrych stosunkach i idziemy za miasto, bo Kajetan chce posłać gońca do Kerack. Słysząc cenę oraz czas jaki to zajmie, rezygnuje.
2. W drogę
    - Robimy zakupy na drogę - te magiczne i bardziej przyziemne. Na odchodnym jesteśmy świadkiem burdy straży miejskiej z jakimś handlarzem futer na bramie.
    - Czekając na barkę Ilana wyłapuje plotki o burdzie - ludzie gadają, że dwóch strażników wyglądało jakby ich sam wilk pokąsał.
    - Ładujemy się na barkę i ruszamy do Novigradu. Podróż przebiega bez większych zakłóceń, przed wieczorem docieramy do brzegu miasta.
    - W czasie podróży Kajetan wysyła jeszcze zapytanie do Merigold o list polecający do Rektorki Katedry Medycyny w Oxenfurcie. {Czarodziejka}Triss  nie ma jednak na to czasu - musi uporać się z golemem w ruinach wieży w Mariborze.
