### Sesja 93
##### [Sesja 92](#sesja-092) [Sesja 94](#sesja-094)
1. Psikusy
    - Po wieczornym starciu z potworą łapiemy oddech przy piwie w Różyczce.
    - Kajetan, nie wiedzieć czemu, nie może męczyć Kaspara wiadomościami.
    - Ilana kontynuuje wymianę wiadomości z kamienną tabliczką. Szybko wychodzi na jaw kłamstewko Lamberta - Keira nie napisała tego wieczora ni jednej wiadomości, to on podszywał się pod {czarodziejkę}Keira.
    - Ich drogi rozeszły się, bo zmartwychwstała Keira bawi się w politykę w Aedirn. {Wiedźmin}Lambert poluje na potwory w Górach Sinych. Odpisał {druidce}Ilana, bo "lepsze to od gadania z koniem".
    - Lambert dość niechętnie dzieli się z Ilaną przypuszczeniami co do potwora - z opisu obstawia bruxę lub alpa (czyli wampiry). Wiedźmini na ogół walczą z nimi srebrem i specjalnym eliksirem-trucizną, zwanym Czarnym Miodem, który piją przed walką, aby zatruć potwora, gdy ten się w nich wgryzie.
    - Udajemy się na spoczynek. Ilanę nachodzi w nocy dziwny, erotyczny sen, z którego rano nic nie pamięta. {Druidka}Ilana budzi się spocona i lekko zmęczona.
2. Pracowity dzień
    - Przy śniadaniu zauważamy w kolejce ślepego dziada proszalnego, tym razem w pojedynkę, bez wnuczki.
    - Zjadłszy mizerną porcję cienkiej polewki, odwiedzamy Lukrecję, aby znów umówić się z Viggo. {Gnomka}Lukrecja prezentuje nam swój nowy twór - autorską recepturę na eliksir leczący, coby już żaden wiedźmin nie robił jej wstrętów. Oddaje nam dwa eksperymentalne flakoniki w zamian za sprawozdanie z działania.
    - Następnie zachodzimy do urzędu miejskiego odebrać z archiwum dokumenty i spotkać się ze skrybą Jarre. Kajetan mija się w drzwiach z dostatnio odzianą kobietą, gardłującą się i wygrażającą w stronę biednego urzędnika. Starsza dama jest eskortowana przez prywatnych ochroniarzy.
    - Po krótkiej rozmowie z Jarre, Kajetan dowiaduje się, że podatek nie dotyczy nieruchomości, a został nałożony jako "oduszne" na każdego mieszkańca. Jako że mamy prawa do lokalu, zostaliśmy wpisani w poczet mieszkańców Ellander. Co ciekawe, w księgach Kajetan figuruje jako elf, za to przy Ilanie widnieje jedynie notka "nieludź".
    - Biurokrata podsuwa {elfowi}Kajetan pomysł, aby dom sprzedać - wówczas nie będzie już niczego, co może wiązać nas z Ellander, a tym samym unikniemy płacenia horrendalnego podatku. Zakupem może być zainteresowana Lady Esmeralda, wredna baba, z którą {elf}Kajetan minął się w drzwiach.
    - W tym czasie Ilana przysiada pod urzędem i obserwuje motłoch. Na schodach mija ją starsza lady z Rady Miejskiej, obrzucając przy tym spojrzeniem zarezerwowanym dla gówna na butach.
    - Niewzruszona tym pokazem manier {druidka}Ilana zauważa kilka rzeczy:
        - na łopatce ma ślad dwóch kłów; ślad nie jest jeszcze zabliźniony, ale nie pamięta, aby go rano zauważyła
        - jakaś grupka mieszczan, nieźle przestraszonych wczorajszym pobojowiskiem, awanturuje się i targuje z kramarzami o każdą możliwą sztukę broni
        - proszalny dziad, po przegonieniu przez straż jak gdyby nigdy nic wraca na swoją stałą "miejscówkę" na placu i kontynuuje żebry
    - Biorąc sobie do serca radę biurokraciny, Kajetan wiesza przed urzędem ogłoszenie o sprzedaży rudery.
    - Spod urzędu kierujemy swe kroki do strażników celem odwiedzin u Viggo. Nasza prośba o eskortę zostaje rozpatrzona dopiero, gdy strażnicy mają zostać oddelegowani do oględzin przy wczorajszej jatce. Jak widać wszystko lepsze od oglądania tej masakry.
    - Przechodząc obok tablicy ogłoszeń zauważamy, że nasze ogłoszenie zostało zerwane. Kajetan od razu smaruje nowe, z nową, adekwatnie wyższą ceną.
    - Nawiedzamy {zielarza}Viggo, dzieląc się z nim informacjami zdobytymi na temat nieruchomości, koczowników w niej zasiedziałych i potwora.
    - Dowiadujemy się, że plan władz miasta był taki od początku - napuścić nas na przemytników, aby motłoch, rozzłoszczony usunięciem bądź co bądź przydatnej szajki, nie zwrócił się przeciwko władzy.
    - Ilana prosi Viggo na osobność i pyta o ślad po kłach. {Zielarz}Viggo uspokaja ją - nie musi obawiać się przemiany w wampira, ale powinna zachować czujność.
    - Wracając z górnego miasta widzimy, że i to drugie ogłoszenie ktoś zerwał. Wieszamy więc trzecie - znów "droższe".
3. Wieczór w karczmie
    - W Różyczce ktoś zostawił dla nas wiadomość względem odkupu rudery. Kontrahent, a raczej jego przedstawiciel, zjawi się wieczorem, aby omówić szczegóły.
    - W międzyczasie pomagamy karczmarzom na kuchni. Gdy nadchodzi wieczór, a kolejka znów ustawia się po strawę, Kajetan przysiada się do stolika pośrednika. Bez zająknienia i negocjacji udaje mu się opchnąć lokum za cenę z pierwszego ogłoszenia, tj. 2200GP. Otrzymuje weksel do zrealizowania w banku.
    - W tym czasie Ilana pomaga wydawać jedzenie. W kolejce jako jeden z pierwszych zjawia się ślepy dziadek. {Druidka}Ilana zagaduje go o jego towarzyszkę, ale ten nieco zdziwiony twierdzi, że jest sam jak palec i nikogo takiego nie zna.
    - Wychodząc po beczkę z podpiwkiem {dziewczyna}Ilana zauważa dziadka pod drzewem. Żebrak rozgląda się, po czym zostawia pełną miskę i odchodzi. PO chwili z drzewa zsuwa się znajoma dziewczyna i łapczywie pochłania zawartość miski.
    - Ilana oferuje jej, że przyniesie drugą porcję. Gdy wraca, pod drzewem nie ma już nikogo, jest tylko pusta miska. Wymienia ją więc na pełną i odchodzi. Rozglądając się zauważa w koronie drzewa lokum - kilka desek położonych tak, by dało się rozwinąć śpiwór.
    - Udajemy się na spoczynek. Ilana ma pewien wątpliwy plan, którym, podobnie jak informacją o ugryzieniu, nie dzieli się z Kajetanem - chce przydybać wampira na gorącym uczynku i być może spróbować z nim porozmawiać. Kładzie się do łóżka, ale czuwa i nasłuchuje.
    - Zgodnie z planem, niedługo przed świtem, w pokoju pojawia się znajoma kobieca sylwetka. Niestety, próby zauroczenia {druidki}Ilana okazują się fiaskiem, więc poirytowany, zniecierpliwiony wampir próbuje uszczknąć krwi "na żywca". Ani w głowie mu wdawanie się w rozmowę.
    - Plan Ilany bierze w łeb, więc ratuje się przed pokąsaniem kopiąc w łóżko Kajetana. Obudzony {elf}Kajetan początkowo nie rozumie, co się dzieje, ale na widok wampira naturalne odruchy biorą górę i {czarodziej}Kajetan odsyła potworę w krótki niebyt.
    - Bierzemy nogi za pas, tak jak stoimy - Kajetan, w piżamie, chwytając tylko spodnie i buty pod pachę. Pędzimy co tchu w stronę najbliższej bramy, chcąc szukać ratunku u strażników.
    - Przystajemy mając ich w zasięgu wzroku i oglądamy się za potworem. Słyszymy jak strażnicy podśmiewają się z nas, zupełnie nie rozumiejąc skąd nasz "pośpiech". Wydaje im się, że uciekamy z potajemnej schadzki.
    - Uspokojeni faktem, że już prawie świta, człapiemy powoli z powrotem, do Różyczki. Na dole wita nas zaalarmowany hałasem Walerian. Tłumaczymy w czym rzecz i idziemy spakować manatki.
4. Do świątyni
    - Załatwiamy ostatnie sprawunki w mieście. Od samego rana koczujemy pod bankiem zamiarowując upłynnić weksel za ruderę. Ilana, setnie niewyspana, rozważa walkę o ławkę z tutejszymi żebrakami. Odpuszcza jednak biorąc poprawkę na swój nie najlepszy stan.
    - Z banku idziemy prosto do jubilera. Uzupełniamy zapas pyłu do kredy Kajetana i kupujemy woreczek srebrnych opiłków, tak na wszelki wypadek.
    - Żegnamy się z Marią i Walerianem, gdy w mieście rozbrzmiewają dzwony. Wydaje się, że mają coś wspólnego z uzbrojonym motłochem, który mijaliśmy pod urzędem. Zostawiamy karczmarzom dodatkowe 10GP i radzimy uposażyć się w opiłki srebra - licho nie śpi.
    - Z zaplecza karczmy teleportujemy się wprost do świątyni Melitele. Trafiamy znów niefortunnie, tym razem dekapitując kilka kur i strasząc resztę stada. Na powitanie wychodzi nam jedna z młodszych adeptek, która po chwili już biegnie naskarżyć na nas {Matce Przełożonej}Iola.
    - Ściągnięta rozgardiaszem Matka Iola "cieszy" się na nasz widok. Pokrótce opowiada co słychać w świątyni. Wszyscy mają pełne ręce roboty - nie brakuje wojaków do łatania i opatrywania.
    - Skovik ma się dobrze - jego stan jest bez zmian, trochę tylko zarósł zielenią, ale kapłanki, mimo braku czasu, doglądały go co chwilę.
    - Zdaje się, że podświadomie {wyspiarz}Skovik reaguje na bliskość {druidki}Ilana - jego sen staje się bardziej niespokojny.
    - Ilana prosi Iolę o powtórzenie transu, w którym już raz uczestniczyła w świątyni. Chce spróbować odwiedzić sen Skovika i pomóc mu z czymkolwiek się mierzy. {Osiłek}Skovik śni koszmar:
        - znajduje się na Wyspach, w tle widać zrujnowaną osadę i warownię rodu Drummond, także popadającą w ruinę
        - przez okolicę zdaje się przeszedł pożar lub wojna
        - na gęsto usianych palach są nabici mieszkańcy - wojowie, ale też kobiety i dzieci
        - Skovik klęczy przy kurhanie, obok niego, z kikutów uschniętego drzewa, wisi łysy starzec z długą, siwą brodą i tabliczką głoszącą "zdrajca"
        - {wyspiarz}Skovik znajduje się w oku cyklonu; Ilana musi zmagać się z silnym wiatrem, by do niego dotrzeć
        - gdy podchodzi bliżej, Skovik zdaje się dostrzegać jej obecność; łapie go za rękę, a w tle jakiś obcy, złowrogi głos oznajmia: _"to się stanie jeśli nie popłyniesz na Skellige"_
    - Wizja kończy się. Ilana dostrzega, że Skovik wyraźnie się nieco uspokoił.
    - W tym czasie Kajetan pomaga przy pracach okołoświątynnych, wygłupiając się przy tym z Darią.
    - {Druidka}Ilana odnajduje {elfa}Kajetan i razem udają się na polowanie - Matka Iola nie miała kogo posłać, bo wszyscy umiejętni leżą połatani. Polowanie, niestety, okazuje się mało owocne.
    - Mając na względzie, że pełnia już tuż, Ilana pyta o bezpieczne miejsce, w którym mogłaby ją przeczekać bez narażania otoczenia. {Kapłanka}Iola odsyła ją do oddalonej o pół dnia drogi bacówki.
    - {Dziewczyna}Ilana zaszywa się tam na całe dwa dni. Okazuje się, że była tutaj już wcześniej - gdy z pomocą Wiewiórek tworzyła swój nowy kostur. Dzięki uprzejmości Kajetana, za pomocą kryształu wysyła wiadomość do Lödbrokea. Dowiaduje się, że:
        - wyspiarz czeka na nią w Kerack, bo Artis nakazał mu czekać
        - wyzywa ją od krzywoprzysięzców
        - chełpi się, że w oczekiwaniu na nią z nudów podbił Kerack
        - Artis koniecznie chce się z nią spotkać
        - wyspiarz oczekuje, że Ilana odda mu jego "nagrodę", tj. Skovika
    - W tym czasie w świątyni Kajetan odbywa kilka rozmów z magami. Dowiaduje się kilku ciekawych rzeczy:
        - Zangenis zniknął jakiś miesiąc temu w Risbergu
        - Dorregaray odkrył Tor Gvalch'ca, punkt, który był ogniskiem ostatniej koniunkcji sfer pamiętnej nocy prawie rok temu
        - Teleportacja na Wyspy, jeśli nie niemożliwa, jest skrajnie niebezpieczna przez niestabilność odkrytej wieży
        - Jeden z kręgów, którego wzór {mag}Kajetan dostaje od Margarity, został zabezpieczony do użytku
        - Kapituła i magia zostały przywrócone do łask w królestwach północy
        - Magowie otwierają swoje szkoły, by "dbać o bezpieczeństwo" dzieci z predyspozycjami do posługiwania się Mocą
        - Ida rozpuszczała plotki wg. których mielibyśmy nie żyć
        - Shani może być w stanie pomóc nam oczyścić krew Skovika z trucizny, jest rektorką Katedry Medycyny w Oxenfurcie
        - Kajetan prosi Keirę, żeby ta spróbowała wybadać dlaczego Filavandrel i Ida chcą odprawić go na tamten świat
    - {Elf}Kajetan, nie mogąc wysłać wiadomości do Mirny, kontaktuje się z Bronem. Ze względu na sytuację w Kerack, stary łotrzyk wysłał {dziewczynę}Mirna na termin u alchemika mieszkającego w latarni morskiej w Cidaris.

##### [Sesja 92](#sesja-092) [Sesja 94](#sesja-094)