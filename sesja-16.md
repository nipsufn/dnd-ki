### Sesja 16
[Sesja 15](#sesja-15) [Sesja 17](#sesja-17)
1. Brugge
    - Opuszczamy szemraną spelunę i udajemy się na nocleg do [Ostoi](Ostoja).
    - Po drodze do karczmy, przechodząc przez rynek grupa zauważa, że cyrk już się zwinął, ale klatka z Sowiołakiem została. Stwór jest nakryty płachtą i oblazły przez muchy (znaczy, martwy). 
    - Zaczepiony przechodzień opowiada, że zwierz, pozbawiony kagańca, oszalał i straż miejska musiała go zastrzelić.
    - Z powrotem w karczmie, znad kufla piwa odrywa nas nagły dźwięk dzwonów z kościoła Lebiody. 
    - Wychodzimy na zewnątrz i jesteśmy świadkami, jak przez miasto przetacza się kolumna wojska wracającego z bitki - ze strzał wbitych w liczne wozy Ilana wnioskuje, że była to bitka z driadami. 
    - Na wozach widać też dziwne ślady dużych pazurów (3 palczastych) wysokości drzwi z wozu, ale w proporcjach przypominających ludzką dłoń. 
    - Nad ranem w karczmie robimy plany odnośnie dalszych poczynań. 
    - Kajetan ogląda kamienie, które dostaliśmy od Larsa w ramach zapłaty za księgi. Jeden z nich emanuje magią (school of conjuration). 
    - Elf próbuje "wtłoczyć" w niego nieco magii, w skutek czego rysa na kamieniu powiększa się.
    - Po śniadaniu Ilana i Kajetan wybierają się do [biblioteki](Biblioteka), a Skovik z braćmi na zakupy:
        - interesujące lokacje w okolicy:
            - Craag An - nietknięte ruiny dużego elfickiego miasta w środku Brokilonu
            - Sowie Wzgórza - kopalnie węgla
            - Świątynia Kreve - opuszczona świątynia Kreve, bogini sprawiedliwości, w Sowich Wzgórzach na południe od Brugge
        - żadne z miejsc opisanych w księgach nie wydaje się być bezpiecznym miejscem do zwiedzania/eksploracji, decydujemy się wyruszać w dalszą drogę, do Dillingen
    - Kajetan podsuwa Ilanie znaleziony dziennik polowy Myszowora z jego wyprawy do Brokilonu. Druid pisze, że pomimo dobrych relacji z Eithne, królową Brokilonu, nigdy nie zaufano mu na tyle, by wpuścić go do Duen Canell - serca dzikiego lasu. Wspomina też o [protektorze](Bizoktor) Brokilonu - mistycznej istocie, która ma przyjść z pomocą puszczy w największej potrzebie. W części lasu, gdzie populacje wilków i kruków są największe, Myszowór natknął się na totemy wyrzeźbione w kamieniu, ozdobione kośćmi.
    - Kajetan próbuje jeszcze dostać się do [maga](Florian), żeby pokazać mu nasz dziwny kamień, ale ochrona informuje nas, że Florian jest w mieście - pomaga leczyć rannych wojaków.
    - W drodze do karczmy Ilana zauważa, że ich śladem idą jacyś zakapturzeni ludzie, ale oboje bezpiecznie docierają do karczmy, gdzie czeka reszta grupy.
    - Po zorganizowaniu zapasów i zebraniu się do kupy, zbieramy się do drogi. 
    - Przed karczmą zostajemy zaczepieni przez blondwłosą kobietę, a na (nagle dziwnie opustoszałej) ulicy, otaczają nas zakapturzeni ludzie: łucznicy na dachach i różnej postury rzezimieszkowie na ziemi.
    - Kobieta żąda żeby oddać jej książki, które nosi Kajetan. 
    - Zdaje się zgodzić wypłacić pieniężną rekompensatę, nie oddającą jednak wartości naszej inwestycji (Kajetan oszacował 800GP bazując na wartości ksiąg sprzedanych Larsowi, zawartości tych, o których mowa oraz inwestycji w pergamin i inkaust do transkrypcji czarów)
    - Jako że kobieta nie zamierza negocjować, Kajetan zdecydował się uciekać nie zostawiając wyboru drużynie. 
    - Elf detonuje zaklęty kamień podarowany nam przez Larsa tuż za plecami konfrontatorki.
    - Kamień roztrzaskuje się powodując potężną eksplozję i uwalnia [D'jinni](Djinni) ognia. Postać kobiety okazuje się być tylko iluzją.
    - Korzystając z zamieszania, używając czarów ogłuszamy pozostałych łotrów, przeciskamy się w stronę rynku i dalej do bramy.
    - Przed rynkiem doprowadzamy się do względnego porządku. Leiv decyduje się zostać w mieście, nam udaje się przekonać strażników bramy aby nas wypuścili.
2. W drodze
    - Obchodzimy miasto od północy w promieniu kilku kilometrów, jako że wyszliśmy południowo-wschodnią bramą, a droga nam na północny zachód.
    - Widzimy jak [D'jinni](Djinni) podpala znaczną część miasta, po czym jakaś latająca postać, zdaje się nam Magister Florian z Vicovaro, pokonuje go i sprowadza nad miasto śnieżycę aby opanować pożar.
    - W biegu Ilana zauważa, że coś frunie po niebie naszym śladem, mimo szalejącej śnieżycy. Kształt ten wygląda jak szara sowa (Filippa Eilhart?), ale finalnie nas nie dogania, bo znajdujemy kryjówkę.
    - Po drodze rozmawiamy o istotach mieszkających w Brokilonie:
        - wilki
        - niedźwiedzie
        - [gigantyczne stonogi](Skolopendr)
        - kikimory
        - krabopająki
    - Docieramy do jakiejś wsi na północ od miasta. Jest opustoszała i nosi ślady napaści jakichś zwierząt/potworów. Dookoła pachnie świeżo zrytą ziemią i widać duże ilości kretowisk.
    - Decydujemy się nocować na piętrze jednego z bogatszych domów i barykadujemy drzwi.
    - W nocy po wsi grasują [kretołaki](Nekker). Nad ranem orientują się gdzie się ukrywamy, jako że Kajetan używał magii by ogrzać towarzyszy. Jednak zanim dochodzi do walki, wracają pod ziemię gdy wschodzi słońce. 
    - Ilana rozpoznaje te stworzenia - są to nekkery.
    - Wyruszamy w dalszą drogę. Od strony lasu słyszymy odgłosy walki. 
    - Ilana decyduje się przyjrzeć z ukrycia, a reszta drużyny omija pole walki szerokim łukiem. 
    - Na skraju lasu widzi wojaków taranowanych przez zwierzę, [które przypomina bizona, ale z jakby jelenimi rogami](Bizoktor). Zwierz jest spory i zdaje się zupełnie nie zważać na strzały, którymi go solidnie naszpikowano.
    - Wieczorem, gdy szykujemy się do przeczekania kolejnej nocy, zaczepia nas patrol militarny:
        - zalecają opuścić okolicę tak szybko jak to możliwe
        - w Verden, twierdze Bodrog i Rozrog upadły w czasie walk z Nilfgaardem, Nastrog ocalał, rządzony bezprawiem i organizacjami przestępczymi
3. Dillingen
    - Po dotarciu do miasta kierujemy się do miejscowego urzędu aby rozpisać glejty. Rzucamy też okiem na miejską tablicę ogłoszeń, na której Ilana zauważa list gończy z podobizną Skovika. 
    - Druidka wyciąga nieświadomego Kajetana niemal siłą z urzędu i już na zewnątrz prosi o glejt. Mówi o liście gończym i topi dokument w kałuży, pozorując tym samym zniszczenie. Szczególnie stara się zatrzeć nazwiska obu braci.
    - Kajetan odłącza się od grupy i rozpytuje o statki:
        - tego samego wieczora do Cintry: 60GP za rejs, 20GP jeśli będziemy pomagać w ochronie, 100GP za dodatkowy postój
        - za 1 - 2 dni do Cintry: 10 - 30GP zależnie jakie inne zlecenia znajdą na transport towaru
    - Ilana wraca do urzędu ze "zniszczonym" glejtem, prosząc o wystawienie nowych, tym razem już oddzielnych dokumentów dla każdego. I tak Ivar zostaje Civrilem Regner, a Skovik - Jonasem Skaggs
    - Spotykamy się grupą w "Perełce" - przybytku poleconym jako lokalna atrakcja przez jednego ze strażników na moście (który nawiasem okazuje się być portowym, dość ekskluzywnym burdelem).
    - Skovik był głównym organizatorem puczu przeciw obecnej władczyni [Wysp](Skellige). Osobiście targnął się na życie Cerys i jej brata próbując pomścić zamordowanego ojca, dlatego nie tylko nie może tam wrócić, ale jest też ścigany listami gończymi w tak znacznej odległości od swojej ojczyzny.
    - W drużynie następuje brak zgody co do dalszych planów:
        - Ilana uważa, że należy podróżować dalej na zachód lądem, przekroczyć Wstążkę i na wysokości Bodrogu wkroczyć do Brokilonu całą drużyną; wierzy, że driady znają ją i ufają jej na tyle, by przepuścić ją wraz z nieznajomymi dalej do druidzkiego kręgu, w którym się wychowała
        - Kajetan zaczyna myśleć, że wejście do Brokilonu to samobójstwo, a już szczególnie od strony Bodrogu; uważa, że należało by rzeką i morzem dopłynąć do Kerrak i wejść w las od tamtej strony, nadkładając znacząco drogi
    - Udajemy się na spoczynek nie ustalając co dalej.