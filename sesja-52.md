### Sesja 52
1. Nieproszeni goście i rozmowy niekontrolowane
    - w [Wiosce](#l_wioska) zastajemy tlące się jeszcze ognisko. Drzwi do wszystkich 4 chat, które się ostały są otwarte. Większość wyniesionego z nich dobytku po druidach leży na kupie, a [Ilana](#g_ilana) słyszy dźwięk rozbijanego szkła z chatki [Mirny](#p_mirna).
    - Zostawiając gości pod opieką [Finarrina](#p_druid_finarrin), [Ilana](#g_ilana) i [Kajetan](#g_kajetan) sprawdzają co się dzieje. W podpiwniczeniu domku zaskakują trzech kmiotków.
    - Chłopi, w tym [Sołtys Niemój](#p_niemoj), przyszli prosić druidów o pomoc. Myśleli, że druidzi opuścili wioskę, w związku z czym postanowili się samoobsłużyć. 
    - Wyprowadzamy porządnie nastraszonych kmiotów na zewnątrz, pozwalając [Hierofancie](#p_druid_finarrin) zająć się delikwentami.
    - [Wioskę](#l_wioska), z której pochodzą, [Lokij](#l_lokij), napadły potwory (pewnie z tych, które wyleciały z [Tor Corax](#r_tor_corax)). Chłopi ukryli się na granicach lasu z rodzinami i szukali tu pomocy - nie zastając nikogo z druidów chcieli pomóc sobie sami.
    - Jako że nie ma komu pobiec oczyścić [wieś](#l_lokij) z plugastwa, [Finarrin](#p_druid_finarrin) zaprasza tymczasowo całe chłopstwo do [Wioski](#l_wioska). Mają zadośćuczynić za plądrowanie pomagając w odbudowie i uprzątnięciu bałaganu, który sami narobili.
    - [Ilana](#g_ilana) poluje na kolację, [Finarrin](#p_druid_finarrin) bawi gości, a [Ivar](#p_ivar) i [Kajetan](#g_kajetan) przygotowują antymagiczą polanę - znoszą nań stoły, krzesła itp.
    - Szykujemy się już do kolacji kiedy do wioski wpada reszta chłopów, goniona przez [hienołaki](#b_hienolak) - połączenie hieny i domowego bydła rogatego. Pokonujemy je z udziałem obu zwaśnionych magów. 
    - Kilku chłopów w lesie zginęło - na naszych oczach starsza kobieta (może teściowa [Niemója](#p_niemoj)) została stratowana przez [potwora](#b_hienolak). [Ilana](#g_ilana) z [Ivarem](#p_ivar) zbierają poległych (lub to, co z nich zostało) i grzebią ich na wioskowym żalniku.
    - Przy kolacji magowie dowiadują się gdzie [druidka](#g_ilana) planuje prowadzić rozmowy. Są niezbyt zadowoleni, ale argumentacja zapewnienia neutralnej atmosfery bez magii w końcu do nich przemawia.
    - Po kolacji, sącząc resztki wina [Lars](#p_lars) wyjawia, że wiele artefaktów skonfiskowanych przez [Łowców](#r_lowca) jest sprzedawanych na kwartalnych aukcjach w [Oxenfurcie](#l_oxenfurt), w [Domu Aukcyjnym Braci Borsodych](#l_dom_borsodych).
    - Do tej pory odbyły się dwie takie aukcje, na których głównie sprzedano sprzęt po znanym czarodzieju, Leomundzie.
    - Schowany w chacie [Mirny](#p_mirna), [Kajetan](#g_kajetan) pyta na odległość [Aglais](#p_aglais) o [wyspiarza](#p_skovik). Ten ma się dobrze. Rozmawia też z [Mirną](#p_mirna), która akurat pije ze znajomymi. Dorobiła się warsztatu w [Kerack](#l_kerack) (jeśli rzeczywiście tam właśnie dotarła). Zaprasza [elfa](#g_kajetan) do miasta, zdaje się nie mieć nic przeciwko pomysłowi driad. Biorąc jednak pod uwagę upojenie [dziewczyny](#p_mirna) [Kajetan](#g_kajetan) obiecuje oddzwonić jak będzie miała trochę czasu na zastanowienie.
2. Negocjacje
    - Po skromnym śniadaniu [Lars](#p_lars) i [Vicovaro](#p_florian_z_vicovaro) zostawiają swoje rzeczy przed polaną. Rozpoczynamy negocjacje. [Kajetan](#g_kajetan), za przyzwoleniem stron, brał udział miast odejść, jako że nie może wejść do antymagicznego pola.
    - Wszyscy czworo przedstawiamy po kolei swoją wersję wydarzeń. Gdy jednak magowie schodzą z tematu by obrzucać się błotem, [Kajetan](#g_kajetan) wtrąca się do rozmowy, zaznaczając potencjalny wpływ wiców, które wtenczas wyprawiały się w [Brokilonie](#l_brokilon).
    - Magowie zaczynają skupiać się na problemie, jednak po jakimś czasie schodzą na tematy polityczne i przyszłość [Verden](#l_verden).
    - Stanowczo stwierdzamy, że rozważania polityczne to nie część tych negocjacji i, starając się nawrócić rozmowę na produktywny tor, proponujemy wyprawę do [Craag An](#l_craag_an) gdy problem [zarazy](#r_cialognilec) zostanie rozwiązany.
    - Pomimo dużego zainteresowania uczestników, dyskusje techniczne o chorobie utknęły w martwym punkcie. Postanawiamy kontynuować kolejnego dnia, a póki co czas na podwieczorek.
3. Rozważania, eksperymenty i dyskusje w noc [Imbaelk](#r_imbaelk)
    - [Finarrin](#p_druid_finarrin) kolejny raz proponuje [Ilanie](#g_ilana) aby użyć jego artefaktu do rytuału widzenia, który mógłby odsłonić początki mutacji zarazy. [Druidka](#g_ilana) jest rozdarta, a zdradzony przez [ojca](#p_druid_finarrin) oryginalny pomył zajrzenia w jej przeszłość komplikuje podjęcie decyzji jeszcze bardziej.
    - [Kajetan](#g_kajetan) komunikuje się znów z [driadą](#p_aglais), nie zdając sobie sprawy jak poważne mogą być konsekwencje czarowania w [Imbaelk](#r_imbaelk). Dowiaduje się, że [Skovik](#p_skovik) śpi i będzie spał, jednak rzuca się przez sen jak gdyby przeżywał jakieś wspomnienia. Ponadto [Eithne](#p_eithne) odwiedziła [Col Serrai](#l_col_serrai), wyczuwając lekkomyślną i nieskonsultowaną kurację [elfa](#g_kajetan)...
    - [Mag](#g_kajetan) nienaturalnie jasno czuje jak wiele miał szczęścia rzucając to zaklęcie - mogło się to dla niego skończyć tragicznie. Decyduje się odłożyć rozmowę z [Mirną](#p_mirna) na następny dzień.
    - [Ilana](#g_ilana) prosi [Kajetana](#g_kajetan) o pożyczenie jednego z kawałków [dwimerytu](#r_dwimeryt). Pyta także elfa o radę. Ten, dobierając słowa, doradza szczerość wobec siebie, pozwolenie sobie na nieco egoizmu i stwierdza, że nie może podjąć decyzji za [dziewczynę](#g_ilana). Przekazuje jej także wieści o wyspiarzu.
    - [Druidka](#g_ilana) decyduje się zgodzić z [Finarrinem](#p_druid_finarrin) i użyć Wody [Brokilonu](#l_brokilon) aby pomóc magom.
4. Co uciułał rytuał
    - Na środku wioski zostaje ułożona wytaszczona przez druidów kamienna misa z kalendarzem wyrytym na dnie.
    - [Druid](#p_druid_finarrin) nalewa doń Wód [Brokilonu](#l_brokilon) i rozpoczyna rytuał.
    - Wszyscy użytkownicy Mocy - z wyjątkiem [Kajetana](#g_kajetan), który po magicznej rozmowie ani myśli próbować kolejnych czarów w [święto kiełkowania](#r_imbaelk) - pomagają jak mogą.
    - Z niecki zaczynają się unosić malutkie kropelki, aż sam kamień pozostaje suchy. W powietrzu, między uczestnikami rytuału, zaczyna się formować wizja: 
        - dwóch ludzi wędruje przez podziemne tunele
        - znajdują nienaturalnie wyglądający kawałek ściany (jak ten, który my znaleźliśmy pod [Ellander](#l_ellander))
        - ze ściany wypełza olbrzymie monstrum o ostrych kłach i długim języku
        - ludzie rzucają się do ucieczki, ale monstrum dopada ich w jaskini z jeziorem i rozszarpuje na miejscu posilając się krwią
        - w czasie szamotaniny jakieś słoje wypadają z ich tobołków i rozbijają się, a ich zielonkawa, oleista zawartość zmieszana z krwią ofiar i smolistą posoką potwora miesza się z wodami jeziora
        - potwór ten posiada na głowie podobne dyskoloracje, co część "pacjentów" w kostnicy [Vicovaro](#p_florian_z_vicovaro)
    - Wizja rozpływa się w mgłę pokrywającą całą okolicę. W jej miejscu formuje się mglista postać jednego z dwójki ludzi - upiór.
    - [Kajetan](#g_kajetan), przyglądając się całemu rytuałowi z bezpiecznej odległości widzi jak za każdym z uczestników formuje się coś na kształt widma. Ostrzega w samą porę, nim potwory zdążą zaatakować niezauważone.
    - Główny upiór koncentruje swą złość na [Finarrinie](#p_druid_finarrin). [Ilana](#g_ilana) doskakuje do [druida](#p_druid_finarrin) chcąc chronić go przed atakiem upiora.
    - Żadnej ze zjaw zwyczajna broń zdaje się nie imać. [Druidka](#g_ilana), wiedziona przeczuciem, zarzuca na szyję upiora zawieszony na rzemyku [dwimeryt](#r_dwimeryt). Sztuczka zdaje się działać, co skłania [Kajetana](#g_kajetan) do włączenia się do walki i uczynienia tego samego.
    - Sporym wysiłkiem udaje się nam pokonać zjawy, które zdaje się każdemu zabrały trochę siły życiowej.
    - [Vicovaro](#p_florian_z_vicovaro) rozpoznaje kmiotków z wizji - mieli roznieść [zarazę](#r_cialognilec) po [Verden](#l_verden).
    - [Lars](#p_lars) rozpoznaje podziemne jezioro - jest ono jednym z wielu jakie znajdują się w jaskiniach Zawodzących Klifów, nad którymi stoi, i z których czerpie wodę pitną twierdza [Nastrog](#l_nastrog). Notabene, jaskinie powinny były być pilnie strzeżone...
    - Magowie wydają się być zadowoleni i widzieć jasną ścieżkę ku rozwiązaniu problemu. Do pozbycia się lub schwytania potwora będzie im jednak potrzebna pomoc. 
    - Jednogłośnie stwierdzamy, że nie piszemy się na wyprawę do jaskini, a potworem powinien zająć się wiedźmin - być może jeden z dwóch, których na swojej drodze spotkaliśmy.
    - Ofertą skomunikowania magów z wiedźminem dobijamy targu. Magowie stwierdzają, że wywiążą się ze swojej części umowy (usunięcie listów gończych w [Nilfgaardzie](#l_nilfgaard), w miarę możliwości usunięcie nacisków Redańskich Sił Specjalnych), a [Ilanie](#g_ilana) udaje się nawet wyprosić drugi zwój komunikacyjny od [Floriana](#p_florian_z_vicovaro).
    - Wszyscy rozchodzimy się na zasłużony odpoczynek.