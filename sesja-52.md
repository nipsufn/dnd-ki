### Sesja 52
[Sesja 51](#sesja-51) [Sesja 53](#sesja-53)
1. Nieproszeni goście i rozmowy niekontrolowane
    - w Wiosce zastajemy tlące się jeszcze ognisko. Drzwi do wszystkich 4 chat, które się ostały są otwarte. Większość wyniesionego z nich dobytku po druidach leży na kupie, a Ilana słyszy dźwięk rozbijanego szkła z chatki Mirny.
    - Zostawiając gości pod opieką Finarrina, Ilana i Kajetan sprawdzają co się dzieje. W podpiwniczeniu domku zaskakują trzech kmiotków.
    - Chłopi, w tym Sołtys Niemój, przyszli prosić druidów o pomoc. Myśleli, że druidzi opuścili wioskę, w związku z czym postanowili się samoobsłużyć. 
    - Wyprowadzamy porządnie nastraszonych kmiotów na zewnątrz, pozwalając Hierofancie zająć się delikwentami.
    - Wioskę, z której pochodzą, Lokij, napadły potwory (pewnie z tych, które wyleciały z Tor Corax). Chłopi ukryli się na granicach lasu z rodzinami i szukali tu pomocy - nie zastając nikogo z druidów chcieli pomóc sobie sami.
    - Jako że nie ma komu pobiec oczyścić [wieś](Lokij) z plugastwa, Finarrin zaprasza tymczasowo całe chłopstwo do Wioski. Mają zadośćuczynić za plądrowanie pomagając w odbudowie i uprzątnięciu bałaganu, który sami narobili.
    - Ilana poluje na kolację, Finarrin bawi gości, a Ivar i Kajetan przygotowują antymagiczą polanę - znoszą nań stoły, krzesła itp.
    - Szykujemy się już do kolacji kiedy do wioski wpada reszta chłopów, goniona przez hienołaki - połączenie hieny i domowego bydła rogatego. Pokonujemy je z udziałem obu zwaśnionych magów. 
    - Kilku chłopów w lesie zginęło - na naszych oczach starsza kobieta (może teściowa Niemója) została stratowana przez [potwora](hienołak). Ilana z Ivarem zbierają poległych (lub to, co z nich zostało) i grzebią ich na wioskowym żalniku.
    - Przy kolacji magowie dowiadują się gdzie [druidka](Ilana) planuje prowadzić rozmowy. Są niezbyt zadowoleni, ale argumentacja zapewnienia neutralnej atmosfery bez magii w końcu do nich przemawia.
    - Po kolacji, sącząc resztki wina Lars wyjawia, że wiele artefaktów skonfiskowanych przez Łowców jest sprzedawanych na kwartalnych aukcjach w Oxenfurcie, w Domu Aukcyjnym Braci Borsodych.
    - Do tej pory odbyły się dwie takie aukcje, na których głównie sprzedano sprzęt po znanym czarodzieju, Leomundzie.
    - Schowany w chacie Mirny, Kajetan pyta na odległość Aglais o [wyspiarza](Skovik). Ten ma się dobrze. Rozmawia też z Mirną, która akurat pije ze znajomymi. Dorobiła się warsztatu w Kerack (jeśli rzeczywiście tam właśnie dotarła). Zaprasza [elfa](Kajetan) do miasta, zdaje się nie mieć nic przeciwko pomysłowi driad. Biorąc jednak pod uwagę upojenie [dziewczyny](Mirna) Kajetan obiecuje oddzwonić jak będzie miała trochę czasu na zastanowienie.
2. Negocjacje
    - Po skromnym śniadaniu Lars i Vicovaro zostawiają swoje rzeczy przed polaną. Rozpoczynamy negocjacje. Kajetan, za przyzwoleniem stron, brał udział miast odejść, jako że nie może wejść do antymagicznego pola.
    - Wszyscy czworo przedstawiamy po kolei swoją wersję wydarzeń. Gdy jednak magowie schodzą z tematu by obrzucać się błotem, Kajetan wtrąca się do rozmowy, zaznaczając potencjalny wpływ wiców, które wtenczas wyprawiały się w Brokilonie.
    - Magowie zaczynają skupiać się na problemie, jednak po jakimś czasie schodzą na tematy polityczne i przyszłość Verden.
    - Stanowczo stwierdzamy, że rozważania polityczne to nie część tych negocjacji i, starając się nawrócić rozmowę na produktywny tor, proponujemy wyprawę do Craag An gdy problem [zarazy](ciałognilec) zostanie rozwiązany.
    - Pomimo dużego zainteresowania uczestników, dyskusje techniczne o chorobie utknęły w martwym punkcie. Postanawiamy kontynuować kolejnego dnia, a póki co czas na podwieczorek.
3. Rozważania, eksperymenty i dyskusje w noc Imbaelk
    - Finarrin kolejny raz proponuje Ilanie aby użyć jego artefaktu do rytuału widzenia, który mógłby odsłonić początki mutacji zarazy. [Druidka](Ilana) jest rozdarta, a zdradzony przez [ojca](Finarrin) oryginalny pomył zajrzenia w jej przeszłość komplikuje podjęcie decyzji jeszcze bardziej.
    - Kajetan komunikuje się znów z [driadą](Aglais), nie zdając sobie sprawy jak poważne mogą być konsekwencje czarowania w Imbaelk. Dowiaduje się, że Skovik śpi i będzie spał, jednak rzuca się przez sen jak gdyby przeżywał jakieś wspomnienia. Ponadto Eithne odwiedziła Col Serrai, wyczuwając lekkomyślną i nieskonsultowaną kurację [elfa](Kajetan)...
    - [Mag](Kajetan) nienaturalnie jasno czuje jak wiele miał szczęścia rzucając to zaklęcie - mogło się to dla niego skończyć tragicznie. Decyduje się odłożyć rozmowę z Mirną na następny dzień.
    - Ilana prosi Kajetana o pożyczenie jednego z kawałków dwimerytu. Pyta także elfa o radę. Ten, dobierając słowa, doradza szczerość wobec siebie, pozwolenie sobie na nieco egoizmu i stwierdza, że nie może podjąć decyzji za [dziewczynę](Ilana). Przekazuje jej także wieści o wyspiarzu.
    - [Druidka](Ilana) decyduje się zgodzić z Finarrinem i użyć Wody Brokilonu aby pomóc magom.
4. Co uciułał rytuał
    - Na środku wioski zostaje ułożona wytaszczona przez druidów kamienna misa z kalendarzem wyrytym na dnie.
    - [Druid](Finarrin) nalewa doń Wód Brokilonu i rozpoczyna rytuał.
    - Wszyscy użytkownicy Mocy - z wyjątkiem Kajetana, który po magicznej rozmowie ani myśli próbować kolejnych czarów w [święto kiełkowania](Imbaelk) - pomagają jak mogą.
    - Z niecki zaczynają się unosić malutkie kropelki, aż sam kamień pozostaje suchy. W powietrzu, między uczestnikami rytuału, zaczyna się formować wizja: 
        - dwóch ludzi wędruje przez podziemne tunele
        - znajdują nienaturalnie wyglądający kawałek ściany (jak ten, który my znaleźliśmy pod Ellander)
        - ze ściany wypełza olbrzymie monstrum o ostrych kłach i długim języku
        - ludzie rzucają się do ucieczki, ale monstrum dopada ich w jaskini z jeziorem i rozszarpuje na miejscu posilając się krwią
        - w czasie szamotaniny jakieś słoje wypadają z ich tobołków i rozbijają się, a ich zielonkawa, oleista zawartość zmieszana z krwią ofiar i smolistą posoką potwora miesza się z wodami jeziora
        - potwór ten posiada na głowie podobne odbarwienie, co część "pacjentów" w kostnicy Vicovaro
    - Wizja rozpływa się w mgłę pokrywającą całą okolicę. W jej miejscu formuje się mglista postać jednego z dwójki ludzi - upiór.
    - Kajetan, przyglądając się całemu rytuałowi z bezpiecznej odległości widzi jak za każdym z uczestników formuje się coś na kształt widma. Ostrzega w samą porę, nim potwory zdążą zaatakować niezauważone.
    - Główny upiór koncentruje swą złość na Finarrinie. Ilana doskakuje do [druida](Finarrin) chcąc chronić go przed atakiem upiora.
    - Żadnej ze zjaw zwyczajna broń zdaje się nie imać. [Druidka](Ilana), wiedziona przeczuciem, zarzuca na szyję upiora zawieszony na rzemyku dwimeryt. Sztuczka zdaje się działać, co skłania Kajetana do włączenia się do walki i uczynienia tego samego.
    - Sporym wysiłkiem udaje się nam pokonać zjawy, które zdaje się każdemu zabrały trochę siły życiowej.
    - Vicovaro rozpoznaje kmiotków z wizji - mieli roznieść [zarazę](ciałognilec) po Verden.
    - Lars rozpoznaje podziemne jezioro - jest ono jednym z wielu jakie znajdują się w jaskiniach Zawodzących Klifów, nad którymi stoi, i z których czerpie wodę pitną twierdza Nastrog. Notabene, jaskinie powinny były być pilnie strzeżone...
    - Magowie wydają się być zadowoleni i widzieć jasną ścieżkę ku rozwiązaniu problemu. Do pozbycia się lub schwytania potwora będzie im jednak potrzebna pomoc. 
    - Jednogłośnie stwierdzamy, że nie piszemy się na wyprawę do jaskini, a potworem powinien zająć się wiedźmin - być może jeden z dwóch, których na swojej drodze spotkaliśmy.
    - Ofertą skomunikowania magów z wiedźminem dobijamy targu. Magowie stwierdzają, że wywiążą się ze swojej części umowy (usunięcie listów gończych w Nilfgaardzie, w miarę możliwości usunięcie nacisków Redańskich Sił Specjalnych), a Ilanie udaje się nawet wyprosić drugi zwój komunikacyjny od Floriana.
    - Wszyscy rozchodzimy się na zasłużony odpoczynek.