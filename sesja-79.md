### Sesja 79
##### [Sesja 78](#sesja-78) [Sesja 80](#sesja-80)
1. Jeszcze raz w drogę
    - Zbieramy manatki i tym razem płacąc Remiemu raczej niż pracując dla niego, planujemy podróż aż do Gors Velen.
    - Na rynku stawiana jest szubienica. Po chwili jakiś urzędnik zagaduje monterów i konstrukcja zaczyna być rozmontowywana ku dezaprobacie motłochu, który już się cieszył na darmowe widowisko.
    - Kajetan w tym czasie poprzez sowę sprawdza skarb. Skrzynia ma się dobrze - wykopana czeka sobie wciąż w tym samym miejscu w lesie na szczęśliwego znalazcę.
    - Rozważamy kwestię skrzynki. Skovik odradza przywłaszczanie skarbu tłumacząc, że piraci nie bez powodu zakopują zrabowane kosztowności na jakiś czas - dajmy na to, aż ten, kto mógłby się o nie upomnieć, zapomni o nich na dobre.
    - Do miasta zjechało 6 konnych, wszyscy w cywilu. W karczmie, przy piwie i kościach, rozmawiają cichcem o trójce rabusiów. Wygląda na to, że byli oni częścią oddziału lub dezerterami. Jeden z szóstki zostaje nazwany dziesiętnikiem. 
    - Dziesiętnik przebąkuje coś o Wyzimie i tym, że omawiana trójka nie odważyłaby się dać nogi z łupem. Zupełnie, jakby w Wyzimie ktoś czekał na zrabowane dobra. Czyżby Skovik miał szósty zmysł?
    - Czuły słuch {elfa}Kajetan wyłapuje u któregoś nilfgaardzki akcent, kiedy jeden z szóstki klnie na wiadomość o kamracie wziętym po bójce do tutejszego aresztu.
    - Poniechawszy skarbu pakujemy się na wóz Remiego i tyle nas widzieli w Mariborze.
    - Pierwszego wieczoru zatrzymujemy się na noc w drodze. Podczas swojej warty Kajetan robi sobie żarty z Kaspara wysyłając mu złośliwe wiadomości. Próbuje go przekonać żeby ten się powiesił.
    - {Elf}Kajetan otrzymuje także wiadomość od Stregobora i Istredda, na temat Aen Drisichean - w związku z ich pracą w Kaer Seren. Proszą o dostarczenie fragmentu architektury pra-elfów aby mogli porównać ją ze znaleziskiem z północnej fortecy wiedźminów.
    - W zamian za 7 żetonów pozwalających rzucić zaklęcie niekotwiczonej teleportacji oraz materiał na rzeźbę, której potrzebuje do zaklęcia, nad którym pracuje, Kajetan mówi gdzie znajdą fragmenty rzeźb wyniesionych z Craag An i lochów pod Risbergiem.
2. Powtórka z rozrywki
    - Remi musi załatwić sprawunki w Dorian, zostaniemy tam więc na noc.
    - Ilana koniecznie chce dać znać burmistrzowi, że poddajemy się w sprawie okolicznego "potwora". Ten jednak wyjechał do Gors Velen, więc zostawiamy informacje u pani w okienku.
    - Przed urzędem jakiś typ w ciemnych okularach zaczepia czekającego na nas Skovika, opowiadając jak to wygrał obstawiając na niego w zakładzie i namawia go do ponownej walki. Na nasz widok rzuca krótki komentarz o małych niziołkach szczególnie lubiących takie widowiska i umyka.
    - Nie mając lepszego zajęcia czekamy przy wozie aż Remi załatwi sprawy z klientami coby następnie udać się do noclegu. Jeden z jego klientów przygląda się nam wystraszony jakby już gdzieś nas widział.
    - Kajetan puszcza za nim sowę. Ptak widzi jak człowiek oddala się ze skrzynką jabłek, którą następnie przekazuje komuś w bocznej uliczce, a sam idzie dalej. Po chwili zatrzymuje się przy rynsztoku, wyjmuje spod luźnego kamienia sakiewkę i wchodzi do jakiegoś budynku.
    - Zatrzymujemy się "Pod Ogryzkiem" - nienajpodlejszej karczmie poleconej przez Remiego. Opłacamy spanie i wyruszamy na miasto. Skovik koniecznie chce się spróbować na pięści, a i Ilanie pomysł jest miły.
    - Dwójka wychodzi, kiedy Kajetan zostaje w noclegowni chwilę dłużej, by odebrać od magów swoją zapłatę.
    - {Dziewczyna}Ilana i {osiłek}Skovik docierają do Mantikory, gdzie - po zwyczajowym powitaniu nowej osoby lokalnym specyfikiem dosłownie odbierającym mowę (bynajmniej ze względu na walory smakowe) - zostają wpuszczeni do areny w piwnicy. Przyglądają się obecnej bitce, podczas gdy Skovik szykuje się by kogoś obić.
    - Walka pomiędzy Naizdupem zwanym Tylcem, a przysadzistym krasnoludem kończy się wyniesieniem tego pierwszego z ringu po tym jak krasnolud dotkliwie kąsa oponenta w przyrodzenie.
3. Zaskakujący przeciwnik
    - {Wyspiarz}Skovik wkracza na arenę, a jego przeciwnikiem okazuje się łysy, żylasty szumowina, który popodrzynał gardła w czasie protestu przed pracownią alchemika kilka dni temu. Drab jest odziany w czarną, bogatą skórę i rękawice nabijane ćwiekami, choć walka - podług zasad - miała być na gołe pięści.
    - Ilana rozpoznaje zbira, ale nim zdąży zareagować, dosiada się do niej gość spod ratusza, ten w czarnych okularkach. Mniej więcej w tym samym czasie Kajetan dociera do piwnic, ledwie mogąc mówić po poczęstunku lokalnym specjałem. Widząc, co jest na rzeczy, przysiada się do pozostałej dwójki. 
    - Sytuacja jest napięta, a osobnik nie pozostawia wątpliwości, że jesteśmy szantażowani: przetrzymuje gdzieś uprowadzonego Alfonsa, a Skovika może się pozbyć w każdej chwili z użyciem swojego agenta - Cichego, który właśnie walczy z {wyspiarzem}Skovik.
    - Pomimo usilnych próśb {druidki}Ilana aby Kajetan dał jej to załatwić, mało nie dochodzi do mordobicia - {elf}Kajetan bardzo źle raguje na próbę szantażu. Udaje nam się dowiedzieć, że nasz rozmówca jest inżynierem z Oxenfurtu imieniem Kaspian de Ruyter. Jegomość podejrzewa, że chcemy przeszkodzić mu w jakichś planach.
    - Mężczyzna pyta o naszą wizytę u burmistrza, o swoją jaskinię pod drzewem zaznaczonym czerwonym piórem, w której niechcący uruchomiliśmy alarm i o kryjówkę w ruinach wieży u podnóża Risbergu.
    - Zadając nam pytania, Inżynier bawi się jakąś błyskotką, najpewniej magiczną, która zdaje się pokazywać czy rozmówca jest prawdomówny. Jest zdziwiony, że mówimy samą prawdę. Chce więc zapłacić za nasze milczenie i za to abyśmy nazajutrz wynieśli się z miasta.
    - Mimo agresywnego "szczekania" Kajetana wygląda na to, że rozejdziemy się w pokoju. Ilana nie kryje złości i wyrzuca {elfowi}Kajetan, że swoją niewyparzoną mordą mógł zaszkodzić nie tylko naszej dwójce, ale też dzieciakowi i Skovikowi. Zanim jednak się rozpędzi w swojej tyradzie, Kajetan kwituje oskarżenia o pochopność przykrym komentarzem wycelowanym prosto w czuły punkt.
    - Gęstą ciszę, która następuje po celnie wymierzonym ciosie przerywa Inżynier, który wraca by zabrać spod blatu stołu coś przypominającego petardę. To na nowo rozjusza Kajetana, który pomagając sobie magią skacze za skurczybyka, grożąc mu poderżnięciem gardła.
    - Rzezimieszek stwierdza, że to nie pierwsze takie jego spotkanie z magami, po czym upuszcza pakunek, który rozbija się wypuszczając chmurę smrodu prowokującą torsje u prawie wszystkich w pomieszczeniu.
    - Kiedy udaje nam się pozbierać, widzimy, że wróg Skovika umknął. Skovik zostaje na ringu sam, zdezorientowany i niezadowolony z ucieczki oponenta.
    - Ilana zdobywa się na jeden ostatni komentarz w stronę Kajetana, ale {elf}Kajetan obraca się na pięcie i wychodzi bez słowa trzaskając drzwiami.
    - {Druidka}Ilana zgarnia Skovika. Przy barze karczmarz podaje jej klucz do jednego z pokoi na piętrze, od Inżyniera. W pokoju tym Ilana znajduje przestraszonego Alfonsa. Cała trójka udaje się bez dalszych nieprzyjemności do noclegu.
    - Kajetan, chcąc uniknąć nieprzyjemnej, burzliwej konfrontacji z {druidką}Ilana, udaje się na noc do Złotego Sadu, nim wściekła {dziewczyna}Ilana zdąży pozbierać myśli.
4. Zimny oddech na plecach
    - Rankiem do śniadania zaprasza {maga}Kajetan nikt inny jak Gaunter O'Dimm. {Elf}Kajetan dowiaduję się, że:
        - Lloyd będzie za jakąś godzinę u bram Dorian
        - jego kontrakt brzmi:
            _"Zrobiłbym wszystko, byle by tylko ci, którzy zamordowali moją córkę i żonę skonali w męczarniach"_
        - kontrakt Ilany brzmi:
            _"Zobowiązuję się wypełnić pakt zawarty przez Lloyda w zamian za uratowanie mojego ukochanego"_
        - dobrych rzemieślników powinien szukać na wybrzeżu, najlepsze szanse ma z Wyspiarzami
    - Wciąż unikając konfrontacji z Ilaną, Kajetan wysyła wiadomość do Skovika informując o Lloydzie i ponagla towarzyszy. Ilana pokrótce opowiada Skovikowi kim jest Lloyd i dlaczego muszą jak najszybciej znaleźć się w drodze.
    - Remi nie jest zadowolony z tak wczesnego wyjazdu, jednak widząc powagę sytuacji zgadza się jechać prosto do Gors Velen. Przebąkuje coś, że doliczy nam to do rachunku. 
    - Przejeżdżając przez Rdestową Łąkę Ilana zeskakuje z wozu i odprowadza Alfonsa do domu. Nie mając już nic do stracenia oferuje niziołkowi przejażdżkę na dowolnie wybranym zwierzu. W rezultacie, ku zdziwieniu okolicznych przechodniów, dzik zawozi małego Alfonsa aż do sadu jego dziadka.
    - {Mag}Kajetan z pomocą swojej sowy obserwuje Lloyda i jego pomocników. Nabieramy do nich dystansu, jednak nikt w Dorian nie próbuje zatrzymać żywych trupów spacerujących przez środek miasta. Lloyd wygląda inaczej niż zwykle - z głowy wyrastają mu łodygi, które tarmosi i zrywa, ale te szybko odrastają niewzruszone.
5. Bliżej niż dalej
    - Wieczorem docieramy do wzgórza, z którego rozpościera się widok na morze i już nie tak odległe Gors Velen. Horyzont przecina ostra sylwetka ruin wieży na Thanedd.
    - Ilana prosi {elfa}Kajetan na stronę. Rozmawiają o tym co zaszło "Pod Mantikorą", dlaczego Kajetan zachował się w ten, nie inny sposób.
    - Rozmowie przez chwilę przysłuchuje się Skovik nim zostaje zauważony. Prosi {maga}Kajetan by skontaktował się z Leivem. 
    - Podchmielony {młodszy wyspiarz}Leiv jest w doskonałym humorze, ma "świetny plan" i zaprasza nas na spotkanie w porcie na podgrodziu Gors Velen. Zapytany mówi, że w Kerack dalej wiszą listy gończe za {najstarszym Drummondem}Skovik.
    - Skonsternowany najściem i niespodziewaną prośbą Kajetan zostawia parę, sam wraca do obozu.
    - Ilana po raz pierwszy widzi morze i jest zachwycona widokiem. Skovik zdaje się też, ale w momencie smutnieje na widok wraków przy Thanedd. {Druidka}Ilana stara się poprawić mu jakoś humor odciągając uwagę od przykrej świadomości.