### Sesja 2
##### [Sesja 1](#sesja-001) [Sesja 3](#sesja-003)
1. W Różyczce
    - Różyczka okazuje się być całkiem schludnym i przyzwoitym miejscem prowadzonym przez parę półelfów, Marię i Waleriana. Goszczą tutaj nie tylko nieludzie, ale też kilku zwykłych ludzi, robotników.
    - W Różyczce poznajemy drugiego Kranmera, Hansa, brata Otta. Zapraszają nas do swojego stolika.
    - Krasnoludy potrzebują kogoś do pomocy drwalom. To ich ogłoszenie widzieliśmy przed Kuropatwą. **[Zadanie: Zlecenie na Kota Migota](#z_q1)**
    - Ilana wypytuje Marię o miejscową szwaczkę, Elizę, a konkretnie gdzie jest jej zakład. Niestety, karczmarka nie ma pojęcia, ale dwie dostatnio odziane kobiety przesiadujące w tawernie już tak. Zapytane zachwalają jej wyroby i podają w miarę dokładne wytyczne jak dotrzeć do zakładu szwaczki.
    - Robotnicy przesiadujący w przybytku coraz bardziej chamsko zaczepiają Marię.
    - Kajetan nie wytrzymuje i wyzywa chamskich budowlańców na pojedynek na rękę żeby pozbyć się ich z karczmy. Wygrywa bez większej trudności, w skutek czego ośmieszeni robole uciekają z gospody. **[Zadanie: Rasiści w Ellander](#z_q2)**
    - Czyn Kajetana powoduje rozbawienie wśród klienteli gospody, a także przyczynia się do zaskarbienia sobie sympatii Kranmerów, którzy oferują się zapłacić za wieczór.
    - Zostajemy na noc, decydując się podjąć z rana zlecenia Kranmerów.
2. Polowanie na bestię
    - Z samego rana wyruszamy z powrotem do tartaku, dowiedzieć się więcej od drwali.
    - Zastajemy ich w trakcie skromnego pogrzebu.
    - Zwłoki 3 drwali są palone, mszę nad nimi odprawia młody kapłan Wiecznego Ognia.
    - Czwartego z ciał drwali nie odnaleziono.
    - Majster Wojciech opowiada nam o wycinkach, które powinniśmy sprawdzić. Drwale pracowali w dwójkach - jedna para na wschód, druga nieco bardziej na południowy zachód od tartaku.
    - Ilana badając ślady w ziemi i na drzewach określa miejsce, które idziemy zbadać jako pierwsze.
    - Dochodzimy do polany, na której oprócz wystającego z ziemi sporego głazu znajduje się mnóstwo śladów krwi i szczątek - nie tylko zwierzęcych, ale też kilka fragmentów ludzkich.
    - Sądząc po śladach, bestia ma co najmniej 3 pary łap i dziwną narośl (ogon? łeb?), którą uderzała o drzewa. Zdaje się też "migać" albo skakać z miejsca na miejsce, zdecydowanie nie jest to nic z naszego świata.
    - Idąc za śladami natykamy się na powalone drzewo, pod którym zionie ciemnością wykopana w ziemi jama. W środku coś zdaje się spać.
    - Korzystając z elementu zaskoczenia i pory dnia, atakujemy śpiącego Kota Migota, dzięki czemu udaje nam się w miarę szybko i bez dalszych ofiar w ludziach pozbyć bestii.