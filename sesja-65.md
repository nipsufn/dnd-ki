### Sesja 65
##### [Sesja 64](#sesja-64) [Sesja 66](#sesja-66)
1. Dwie igły w stogu siana
    - Przed snem, na prośbę Ilany, Kajetan wysyła wiadomość do Finarrina. Druid jest zajęty - siedzi na bankiecie w Bodrogu i nie może teraz rozmawiać.
    - [Druidka](Ilana) zagaja o wspomnianego wcześniej Isilme. Kajetan opowiada:
        + uczestniczył w wyprawie badawczej Filavandrela
        + starszy zwiadowca
        + nie ucierpiał tak jak [mag](Kajetan) - przebywał z dala od grupy kiedy nastąpił wybuch
    - [elf](Kajetan) dowiaduje się też że Mirna ma się w porządku, dogadała się z lichwiarzem Bronem, jednak ostatnio zdaje jej się, że ktoś ją śledzi
    - Nad ranem budzi nas skrzypnięcie drzwi i tłumiony chichot damsko-męski. Ewakuujemy się ze stodoły nim para skowroneczków zorientuje się, że w sianie, oprócz nich, znajduje się ktoś jeszcze.
2. Metropolia
    - Bez większych nieprzygód docieramy do Wyzimy. Miasto leży w całości na jeziorze, do którego wpadają rzeki Ismena i Chotla.
    - Wchodzimy przez bramę Młyńską w południowo-wschodniej części muru. Strażnicy - w przeciwieństwie do tych z Brugge - nie naprzykrzają się. Polecają jednak Kajetanowi zatrzymać się w dzielnicy nieludzi żeby nie prowokować zamieszek.
    - Z bramy trafiamy do Dzielnicy Handlowej, która przypomina istny jarmark.
    - Kiedy stoimy na targowisku, jakiś ciemno odziany mężczyzna w podróżnym stroju intensywnie się nam przygląda znad kufla piwa.
    - Widzimy też kobietę sprzedającą świeże "Feinewed", kwiaty rosnące zwykle tylko w Dol Blatahanna, ziemi splamionej krwią starszych elfich rodów
    - Nie bardzo wiedząc gdzie lub jak znaleźć Ignę, udajemy się na poszukiwania wspomnianej przez strażnika świątyni Wiecznego Ognia.
    - Zachodzimy do Dzielnicy Klasztornej, gdzie znajdujemy niewielki szpital Proroka Lebiody. Wokół szpitala rośnie niewielki sad z licznymi drzewkami, a także pomniejszymi krzewinami. Pomiędzy krzewami kręcą się kobiety zbierające jakieś owoce.
    - Niestety, w Dzielnicy Klasztornej nie ma żadnej świątyni Zakonu. Zostajemy pokierowani do starego klasztoru na wzgórzu.
    - Wspinając się na wzgórze zauważamy w dole jedną z poleconych nam karczm, Misia Kudłacza. Co do klasztoru, na jego wieżyczkach powiewają 3 proporce:
        + 3 głowy przebite mieczem na czerwonym tle
        + biały miecz w pomarańczowych płomieniach
        + kwiat róży w płomieniach
    - Zachodzimy do bram, gdzie zostajemy chłodno powitani przez tych od trzech głów. Wyśmiawszy nasze zapytanie o Ignę, odsyłają nas z kwitkiem splunąwszy na do widzenia.
3. Stary-nowy znajomy
    - Niepocieszeni, pozbawieni dalszych pomysłów, zachodzimy do Kudłacza strategicznie ulokowanego naprzeciw innego przybytku o wdzięcznej nazwie "_Chętne Uda_".
    - W karczmie, oprócz podejrzanie wyglądającej grupki robiącej interesy pod stołem, zastajemy handlarza Duska.
    - Wdajemy się w krótką pogawędkę. Podobno konni, którzy dognali wóz na trakcie, nie należeli do Zakonu. Oprychy zdaje się odpuściły jednak po dłuższej dywagacji.
    - Dowiadujemy się też, że nasi woźnice zatrzymali się "_Pod Lisem_".
    - Jeden z handlarzy ze stolika w rogu zdaje się być mnichem. Targ idzie o coś, co przypomina blok kadzidła.
    - Dopijamy piwo i żegnamy się z kupcem, który na pożegnanie wręcza nam prezent: drugą połowę broszy z różą. Radzi też aby do klasztoru zajrzeć po zmroku, kiedy warta zmieni się na bardziej przychylną naszym interesom.
4. Miśki z Kudłacza
    - Wychodząc wpadamy na czwórkę rosłych mężczyzn, całych w tatuażach. Oferują nam ochronę od nieszczęśliwych wypadków, które przydarzą się nam niechybnie jeśli nie skorzystamy z ich oferty. Oczywiście, w wyjątkowo okazyjnej cenie - jedynie 10GP od osoby za dzień obowiązywania polisy.
    - cena nie podlega negocjacji i przekracza nasze możliwości finansowe. Podobno ktoś w mieście już chciałby nas widzieć martwych. Co ciekawe, zrezygnowanie z ubezpieczenia nie prowokuje natychmiastowej demonstracji niebezpieczeństw jakie mogą nas spotkać
    - udajemy się do Lisa. Odchodząc widzimy piątego draba, tego z targu, który płaci czwórce i coś przekazuje.
    - Wszyscy czterej mają dużo tatuaży, ale jeden motyw zdaje się być wspólny: barania głowa.
5. W lisiej norze
    - Pod Lisem spotykamy Andiego i Regana. Kupujemy nocleg, piwo i kolację. [Krasnolud](Regan) zajada ze smakiem coś, co przypomina szaszłyk, ale nie z mięsa.
    - Przy barze, grając z karczmarzem w szachy, siedzi dostatnio odziany krasnolud z długą, siwą brodą.
    - Przysiadamy się do dwójki woźniców. Ilanie przypomina się o wekslu i liście, które znaleźliśmy przy martwych krasnoludach w lesie.
    - Regan wskazuje krasnoluda przy barze. To sam Vime Vivaldi, właściciel banku Vivaldich, którego gmach mijaliśmy szukając świątyni.
    - Ilana zamawia szaszłyk - okazuje się z grzybów - i peroruje z Reganem, kiedy Kajetan zagaja Vivaldiego przekazując mu papiery.
    - [Krasnolud](Vivaldi), speszony i zdziwiony otrzymanymi dokumentami, reaguje inaczej niż się tego spodziewaliśmy. Myśląc, że przyszliśmy go szantażować, przyjmuje obronną postawę i próbuje kupić nasze milczenie.
    - Opowiadamy mu całą historię, z Mariborem włącznie, chcąc naprostować patową sytuację. Otrzymujemy 200GP i rozchodzimy się w, zdaje nam się, neutralnych stosunkach.
    - Karczmarz Grimma zapytany o gang tłumaczy, że jego głową jest niejaki Baranina. O łomot nie musimy się jednak martwić - gangster trudni się raczej subtelniejszym, acz dotkliwszym uprzykrzaniem życia.
6. W dobrej wierze, do klasztoru
    - O zmroku wracamy na wzgórze. Rzeczywiście, warta zmienia się - schodzą głowy, przychodzą płonące miecze, czemu towarzyszy "wymiana uprzejmości". Gdyby mogli, zakonnicy skoczyliby sobie do gardeł.
    - Tym razem zostajemy zapytani o broszę, a nie przegonieni. Jeden ze strażników odprowadza nas na pokoje.
    - Zostaliśmy wpuszczeni do pokoju dziennego, połączenia salonu, jadalni i pracowni, raczej bogato urządzonego. Na półkach stoją księgi, których raczej nie spodziewalibyśmy się w fortecy należącej do Łowców. Między almanachami i księgami o historii religii znajdują się pozycje takie jak "Bramy Tajemnicy" pióra Ransanta Alvaro czy "O koniunkcji Sfer".
    - Po kilku chwilach z przyległego pomieszczenia wchodzi książę Myrton w towarzystwie Igny. Zaprasza nas do stołu.
    - Rozmawiamy przy posiłku. Myrton dzieli się z nami informacjami, które rzucają nowe światło na nasze dotychczasowe perypetie.
5. Wywiad z księciem
    - Oficjalna wersja wydarzeń z zamku, o [księciu Folteście](Foltest) przeklętym i porwanym przez Filippę Eilhart, pomija fakt, że porywacz prawdopodobnie podszył się zaledwie pod znaną [czarodziejkę](Filippa).
    - Król Radowid doskonale zdaje sobie sprawę, że swoją polityką naraża się na podobne ataki. Wie też, że na dłuższą metę nie jest możliwe prowadzenie królestwa, a tym bardziej obrona przed podobnymi zajściami, bez dostępu do Mocy.
    - Co więcej, najbliżsi doradcy [władcy](Radowid) zaczynają pracować nad przywróceniem magów do społeczeństwa, mając nadzieję kontrolować ich wpływy i przywileje na modłę Nilfgaardzką jeśli będzie to możliwe.
    - Istnieje kilka równoległych planów, jak tego dokonać. Wiemy, że arcyszpieg Dijkstra pracuje nad swoim. Myrton ma własny pomysł, w realizacji którego mu pomożemy.
    - Mamy skontaktować się z Nową Kapitułą (Myrton nie wie, że nazywają się "Nową") z następującą ofertą: polowanie na czarownice i czarodziejów zakończy się, jeśli pomogą zidentyfikować i pojmać napastnika.
    - Padają podejrzenia jakoby sprawcą miał być zmieniający osobowości niczym rękawiczki [mag z Verden](Lars), ale mając okazję z nim pracować wydaje nam się, że zamiana w zwierzę lekko wykracza po za jego kompetencje. Wręcz sama nasuwa się jednak myśl, iż ten mógł z kimś współpracować.
    - Myrton oznajmia, że Łowcy Czarownic to przeżytek, ich dni są policzone.
    - Zdaniem Mytrona celem Kapituły jest niekoniecznie utrzymanie kamraderii wśród magów, czy ograniczenie ich destruktywności, a kontrola nad młodymi ludźmi, którzy przejawiają predyspozycje ku kontrolowaniu Mocy, czym obecnie sam się zajmuje (wspomina o Darii, dziewczynce, którą odstawiliśmy do Świątyni Melitele).
    - Dowiadujemy się, że Zakon Łowców "skądś" się dowiedział o Kajetanie i jego towarzyszach z naukowej wyprawy. Po fiasku jakim okazała się próba pojmania [maga](Kajetan), udało się im złapać Isilme, który został "zaproszony" do laboratoriów Menge.
    - Z eksperymentów na niefortunnym [zwiadowcy](Isilme), Łowcom udało się wzbogacić swoją broń o dwimeryt.
    - [Władyka z Ellander](Myrton) nie wspomina jednak, dlaczego Ilana skończyła w tym samym wozie, zbywając pytanie o donosach o kobiecie zmieniającej się w zwierzę.
    - Szabla Kajetana "czeka na nabywcę" w [domu aukcyjnym](Dom Aukcyjny Braci Borsodych), stary kij [druidki](Ilana) - pewnie dalej leży pod drzewem, przy którym się zatrzymała tamtej nocy.
    - Jeśli się spiszemy, Myrtonowi może się "wymsknąć" gdzie więziony jest Isilme. [Elf](Kajetan) nic nie mówi, jednak, pomimo że żałuje w jakiej pozycji znalazł się jego dawny towarzysz, próba jego uwolnienia zdaje się skokiem w paszczę lwa, na który raczej się nie zdecyduje.
    - Jako bezpieczne schronienie Myrton oferuje nam Świątynię Melitele - dzieli sie z Kajetanem wzorem Kręgu Aportacyjnego.
    - Bransoletka Ilany, pochodząca od kultu Lwiogłowego Pająka, nie służy niczemu innemu jak tylko maskowaniu zdolności kultystów do zmiany formy - daru ich plugawego bóstwa. Tak więc [druidce](Ilana) może pomóc zamaskować jej prawdziwą naturę, ale [Kajetanowi] nie zda się na nic w osłanianiu przed ekranowaniem.
    - Ochronę przed podglądaniem z pomocą czarów może nam za to zapewnić Dusek - mężczyzna ma na podorędziu ciekawe magiczne fanty. Będziemy musieli jednak mu pomóc z jakąś sprawą na bagnach pod Wyzimą.
    - W pewnym momencie rozmowę przerywa nam młoda kobieta, wyglądająca z przyległego pomieszczenia - jak się później okazuje, żona [Księcia](Myrton). Kobieta zatrzymuje na chwilę zdziwiony wzrok na [druidce](Ilana) jakby spotkały się już wcześniej (co nawiasem rzeczywiście miało miejsce - w łaźni w Ellander).
    - Zostajemy odprowadzeni na zewnątrz przez Ignę. Ilana dowiaduje się, że żona Myrtona, którą kojarzy z łaźni w Ellander, to dziedziczka [rodu Harevard](Harevard) - Lord wżenił się, by władać księstwem.
    - Łowcy mają jakieś pojęcie o planach Myrtona - nie cierpią jego frakcji z pasją.
    - Kajetan wyczuwa, że większość podwładnych [Księcia](Myrton) ma i tłumi swoje predyspozycje do korzystania z Mocy.