### Sesja 13
##### [Sesja 12](#sesja-012) [Sesja 14](#sesja-014)
1. Maribor - dzień drugi
    - Kajetan poddaje się procesowi leczenia, nie będzie w stanie się ruszyć do kolejnego poranka.
    - W krótkim momencie przytomności słyszy rozmowę Keiry z Triss Merigold za pomocą kamienia komunikacyjnego:
        - Triss Merigold przebywa w Poviss z kimś o imieniu Eskel
        - szczątki wieży mają zostać zniszczone
    - Ilana z resztą drużyny zwiedzają pozostałości po Mariborze, oglądają co ludzie mają na sprzedaż.
    - Podczas rozmowy i negocjacji z jednym z handlarzy, Leiv bezszelestnie kradnie jego sakiewkę, o czym dowiadujemy się dopiero w drodze powrotnej do namiotu czarodziejki.
    - Okazuje się, że broń, którą Skovik i Ivar dostali od kupca Trotta w Carreras jest złej jakości - zdaje się przerastać rdzą.
2. Maribor - dzień trzeci
    - Nad ranem Kajetan odzyskuje świadomość i z trudem może się poruszać. Przeszukuje bibliotekę i znajduje dwa zaklęcia.
    - O świtaniu drużyna zbiera się do podróży w stronę Brugge.
    - Czarodziejka z wiedźminem wyruszają w świat za pomocą portalu, zostawiając ruiny zaminowane zwojami, które zostaną zdetonowane za jakiś czas lub gdy do ruin wejdzie nieproszony gość.
    - Opuszczając fundamenty wieży stajemy przed tuzinem kopaczy, którzy wydają się być zdeterminowani żeby dostać się do ruin.
    - Wiedząc, że ruiny zostały zabezpieczone, uciekamy ile sił w nogach, aby wydostać się z promienia eksplozji zanim motłoch wlezie w pułapkę.
    - Na południu, w stronę Mayeny (albo i nad samym miastem), kłębią się koncentrycznie ułożone chmury. Drogowskaz na same miasto jest przekreślony czerwoną farbą.
    - Decydujemy się iść do Brugge na przełaj, według tymczasowego drogowskazu i śladów wozów.
    - Przedzieramy się przez nienaturalnie gęsty las, mijając źródła Chotli, dopływu Iny.
3. Brugge
    - Na granicy okazuje się, że Brugge jest teraz lennem Nilfgaardu, w trakcie otwartej wojny z driadami z Brokilonu. Przekraczamy granicę uiszczając opłatę celną.
    - W drodze do miasta Brugge dyskutujemy o sytuacji politycznej, niekoniecznie się zgadzając.
    - Późnym wieczorem docieramy do miasta, zatrzymujemy się w karczmie [Pod Głową Dzika](Głowa Dzika), która wygląda jakby była ponad nasz stan.
    - Rankiem dowiadujemy się od karczmarki, że:
        - nieludzie nie są obywatelami drugiej klasy pod Nilfgaardczykami
        - magowie nie są prześladowani, ale magia jest prawnie kontrolowana
        - poprzednim władcą Brugge był Venzlav I, starał się utrzymywać dobre stosunki z driadami
        - obecny władca, Venzlav II, dla bezpieczeństwa państwa na mocy traktatu został lennikiem Czarnych
        - to z jednej strony przyniosło stabilność, z drugiej - Nilfgaard domagał się zasobów, zmuszając Brugge do intensywniejszej eksploatacji zasobów przy granicy z Brokilonem; to z kolei wznowiło konflikt z driadami, które posuwają się do otwartych ataków na ludzkie osady
        - Verden to pobojowisko, tam driadom nie ma kto stawiać oporu i robią, jak uważają za stosowne
        - Mayena to przeklęta przez druidów ruina miasta; zanim zostało przeklęte, było to miejsce nieustających potyczek z Nilfgaardem, co potencjalnie skłoniło (ponoć mało ekstremistycznych) druidów z tamtej okolicy do podjęcia działania
        - najemnicy najczęściej osłaniają karawany i transporty, noszą też wiadomości - dla cywilów i dla księstwa
    - Bardziej adekwatnym miejscem do poszukiwania pracy i na pobyt dla nas będzie karczma Zielona Świeczka niedaleko za murami miasta.