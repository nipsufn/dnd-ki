### Sesja 82
##### [Sesja 81](#sesja-081) [Sesja 83](#sesja-083)
1. Pogaduchy i ploteczki
	- Rankiem Finarrin zaprasza wszystkich na śniadanie. Skacowany Kajetan, po oddaleniu się poprzedniego wieczora w sobie jedynie znanym kierunku, zostaje znaleziony pod palisadą i skierowany do chaty {kasztelana}Finarrin.
	- Ivar zaczął rozbudowywać swoją chatę o jakieś dodatkowe pomieszczenie. Przybyło tam także różnych znalezisk i ozdób, między innymi trącący magią kamienny rycerz, jak się okazuje, pamiątka z Craag An.
	- Finarrin opowiada nam jak mają się sprawy w lesie. Podobno król Viraksas ostrzy sobie zęby na brokilońskie drewno, czym skutecznie załazi Eithne za skórę.
	- Z Verden {stara driada}Eithne na razie jest w stosunkowo pokojowych relacjach, między innymi dzięki nowej roli Finarrina.
	- By spisać wiedzę druidów książe Kistrin przysłał Verdankę, młodą, robiącą wrażenie niezdarnej, skrybę. Dziewczyna opiekuje się także dotychczasowym księgozbiorem.
	- Ilana prosi Verdankę o swoją książkę z dzieciństwa - zbiór legend i baśni. Oddaje książkę Skovikowi żeby ten miał też coś bardziej ambitnego do nauki czytania.
2. Wróżenie z fusów
	- Finarrin zabiera nas na pobliską polankę aby odprawić rytuał, o którym wspominał.
	- Na polanie stoi totem {Protektora}Morvudd. Okazuje się, że obeliski druidów zbierają Moc z okolicy i wysyłają ją wprost do Duen Canell.
	- Finarrin przyzywa Galawaina druidzkim rytuałem krwi. Protektor wychodzi nam na spotkanie w obstawie kilku olbrzymich wilków.
	- Ilana dowiaduje się, że:
		- Lloyd miał żonę Ellen i córkę, Serat; ojcem kobiety był Rokki, pszczelarz z Medownej, który handlował z druidami
		- w wizji ostatniej rozmowy (a raczej kłótni) małżonków ukazanej przez Galawaina córka ma drogą lalkę odzianą w czerń i spiczasty kapelusz
		- Lloyd z Kapitanem Braunem ukryli w ulach księgi, które później znaleźliśmy
		- księgi należały do uchodzących adeptek magii z Aretuzy, niewiele starszych od córki {żołdaka}Lloyd
		- Ellen zarzuca mu, że wydał niewinne dzieci, a następnie, niczym hiena, ukradł ich dobytek - magiczne księgi
		- Lloyd działał niby zgodnie z rozkazami, jednak żona wygania go, rzucając weń sakiewką ze złotem
		- druidce udaje się poznać wygląd oraz głos żony
		- Formorian zabił rodzinę Lloyda (razem z resztą mieszkańców) zanim pojawiliśmy się w Medownej po raz pierwszy
		- przybysz zostawił coś - "cień" - po sobie w miejscu, gdzie go odprawiliśmy - to będzie najlepsze miejsce by go przyzwać i z nim się rozprawić
		- podoba mu się "życie" na naszej płaszczyźnie, chce tu wrócić
	- Na koniec audiencji {druidki}Ilana Galawain mówi jej, że ojczym bardzo ją kocha i jest gotów zdobyć się dla niej na spore poświęcenie. Słowa te są podszyte czymś nieprzyjemym, złowróżbnym, jakby były nie radą, a bardziej przestrogą.
	- Kajetan wytargował jedno pytanie bez obciążania {starego druida}Finarrin - jak zabezpieczyć bibliotekę w Craag An. Dowiedział się, że:
		- wyrywając włócznię Ivryna obudził coś, co drzemało od wieków
		- Ivryn zabezpieczył Craag An w ramach jakiejś umowy z Galawainem
		- jeśli chce się dostać bezpiecznie do Craag An, Eithne jest potencjalnym sprzymierzeńcem, którego jednak {strażnik}Galawain odradza
		- jeśli chce porozmawiać normalnie, powinien odwiedzić {króla lasu}Galawain w jego więzieniu pod Duen Canell
	- Wracamy ze zmęczonym {druidem}Finarrin do wioski. Kajetan - wyraźnie podminowany i poirytowany wiedzą, którą otrzymał - zbywa Ilanę drążącą temat Lloyda i udaje się w sobie znanym kierunku.
3. Chwila na refleksje
	- Finarrin z Ilaną mijają w drodze do chaty Enid. {Druidka}Enid przewraca tylko oczami na widok stanu {hierofanty}Finarrin, ale pomaga Ilanie zaprowadzić go do pokoju.
	- Kiedy {druid}Finarrin odpoczywa, Ilana bierze Enid na spytki. {Mentorka}Enid opowiada, że to nie pierwszy raz kiedy widzi Finarrina wracającego z lasu o resztkach sił, słaniając się na nogach. Podobno {druid}Finarrin chadza tam szukać odpowiedzi na palące go pytanie. Ma to związek z przysięgą, którą złożył.
	- Wspomina też, że Ivar ostatnimy czasy rzadko bywa gościem w swojej chacie, do której, na modłę wyspiarską, zaczął dobudowywać saunę.
	- Zapytana o jej humor Enid odpowiada, że w danej chwili tylko jedno z nich (tj. opiekunów Ilany) "bawi się nożem". Sugeruje, że ona sama ma ostatnio zbyt dużo obowiązków żeby o tym myśleć, co potęguje w Ilanie troskę o {starego druida}Finarrin.
	- Kajetan w tym czasie wybiera się z Mirną na spacer. Wędrują aż w okolice chatki Enid, gdzie {elf}Kajetan, dostrzegłszy ciekawą okazję, konstruuje w rzece "wannę" zasilaną wodą z wodospadu.
	- Dwójka umila sobie czas kąpielą, jednak zdaje się, że nie są tam sami - w górnym basenie coś pluska w wodę, a kłębiące się dookoła motyle wydają się zupełnie nie po motylemu cichutko chichotać.
	- Mirna, oprócz pieniędzy i znajomości, dorobiła się także trwałej ozdoby - malutkiego tatuażu za uchem przedstawiającego jaszczurkę.
	- Ilana prosi Gebo aby nazajutrz poszukał Ivara w okolicy Craag An i Col Serrai. Jeżeli znajdzie jego trop, ma jej zameldować.
	- Następnie {druidka}Ilana odnajduje Skovika szukającego sobie zajęcia w wiosce. Do wieczora para ślęczy nad książką. O dziwo pierwsza lekcja czytania we wspólnym przynosi nad podziw dobre rezultaty.
	- Wieczorem Kajetan znów nęka Kaspara. Tym razem jednak zamiast poirytowanego sługusa Dijkstry odpowiada mu młody, kobiecy głos. We śnie odbywa spotkanie z jego właścicielką - onejromantką, wiedźmą od snów, zatrudnioną przez Kaspara do zbadania uprzykrzającego życie głosu w głowie.
	- Dziewczyna sprawia wrażenie jakby nie chciała brnąć w to kim jest Kajetan. Dowiedziawszy się, że to on jest autorem wiadomości, lekko spanikowana tłumaczy się ze zlecenia i szybko kończy rozmowę.
	- {Elf}Kajetan, pozbawiony możliwości wyładowania frustracji, a i potencjalnie odkryty przed ofiarą, budzi się wściekły.
4. Nerwy i dyskusje
	- Nazajutrz spotykamy się znów przy wspólnym śniadaniu. Przygotowania przerywa nadciągnięcie chmury-gradowej Enid. {Druidka}Enid robi aferę o kamienną wannę pod wodospadem nieopodal jej chatki, jednak chce by wanna została na miejscu. Ma jedynie za złe Kajetanowi i Mirnie, że teraz musi wysłuchiwać szczegółowych relacji wróżek z ich wizyty nad wodą.
	- Kiedy zaczyna się kłótnia, Ilana wybucha i niemal groźbą zarządza spokój. Podejmuje temat odprawienia Formoriana i dopełnienia zemsty Lloyda. Wyjawia swój plan aby podszyć się pod żonę natręta i dać mu do zrozumienia, że mści się na niewłaściwych osobach.
	- Kajetan niechętnie przystaje na ten plan. Uzgadniamy, że wybierzemy się do Medownej. Być może nawet rozważymy poproszenie o pomoc magów i Ivara - łącząc siły mamy nadzieję, że uda się ze zmorą rozprawić raz na zawsze.
	- Po śniadaniu Ilana bierze Finarrina na osobność, na spytki:
		- aby zwolnić Ilanę z przysięgi, którą złożył, {hierofanta}Finarrin musi znaleźć kogoś, kto z wolnej woli będzie skłonny zająć jej miejsce
		- jeśli przyrzeczona osoba nie przejmie odpowiedzialności {starego druida}Finarrin, pakt, na mocy którego druidzi utrzymują równowagę pomiędzy lasem, a resztą wygaśnie, pozwalając Eithne na ofensywę.
		- wilki o inteligentnym spojrzeniu towarzyszące Galawainowi to także wybrańcy protektora, poprzednicy Finarrina
		- siła witalna wybrańca reprezentuje także moc samego Protektora - jeśli go zabraknie przed wyznaczeniem następcy, lub podupadnie na zdrowiu, ucierpi na tym także sam Duch Lasu
		- jeżeli Finarrin odejdzie, Ilana będzie zmuszona przejąć jego rolę i dbać o równowagę między lasem, a ludźmi i driadami
		- to już trzeci raz jak Finarrin odprawia ten rytuał; {druid}Finarrin poświęcił 16 wiosen by pomóc nam z Lloydem
		- Finarrin potwierdza, że Enid wykorzystuje Ivara do szperania po Craag An
	- Ilana jest wściekła, że {mentor}Finarrin nie uprzedził jej o "cenie" każdego pytania i drąży ile czasu mu zostało. Wymusza także obietnicę, że da jej czas aby sama zatroszczyła się o swoje zastępstwo. Tymczasem on ma się oszczędzać i nie ryzykować kolejnymi rytuałami.
	- Uproszony przez Ilanę Kajetan wysyła wiadomość do Ivara. Tym razem się udaje i wiadomość dociera do {adresata}Ivar. Ivar obiecuje, że przybędzie tak szybko jak to możliwe.
	- Rozchodzimy się w oczekiwaniu na Ivara. Ilana "pożycza" oczy pewnego kruka i rozgląda się po okolicy. Ptak zostaje niemal stratowany w powietrzu przez latającą, białą bestię o czterech nogach wyposażonych w kopyta. Za stworem biegnie znajomy niedźwiedź...
