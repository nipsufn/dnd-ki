### Sesja 85
1. W dalszą drogę
    - Budzimy się koło południa w wyśmienitych humorach, niezwykle wypoczęci i o dziwo bez kaca. Do Kerack zostały nam jeszcze ze 4 dni drogi. Sama droga jest wyboista, zaczyna się powoli robić górzysta.
    - W drodze mijamy wiele opustoszałych, popalonych wsi. Drugiego dnia drogi natykamy się na skupisko ludzi w trakcie czegoś, co przypomina masowy pogrzeb.
    - Ilana, zmieniona w lisa, podkrada się bliżej aby sprawdzić co dokładnie ma miejsce. Kilku kapłanów w bieli prowadzi obrządek, podczas którego w palące się snopy składają zawinięte w prześcieradła ciała. Wnioskujemy, że są to ofiary niedawnej zarazy.
    - Nie chcąc ściągać na siebie uwagi ruszamy dalej. Trzeciego dnia mija nas karawana 3 wozów. Starszy, dobrze odziany jegomość pyta nas o drogę do Starego Olsy.
2. Na odsiecz wojakom
    - Czwartego dnia, zaraz po wyruszeniu, napotykamy lekko ponad tuzin zbrojnych w barwach Verden. Trójka z nich jest ranna. Kapitan Aleksander Wehr przywołuje nas do obozu, więc aby uniknąć zbędnych nieprzyjemności, posłusznie podchodzimy.
    - Wojacy są z ekspedycji karnej posłanej do tępienia trupojadów w pobliskiej wsi. Kapitan oferuje nam pieniądze za wszelką pomoc, czy tą w walce, czy choćby w rekonesansie i opatrywaniu rannych.
    - Druidki łatają pokiereszowanych zwiadowców wysłanych na przeszpiegi do leża ghouli, którym wdało się już zakażenie od trupiego jadu. Dostajemy za to trochę grosza. Przyłączamy się do obozu i snujemy plan jak skutecznie zrobić zwiad.
    - Idziemy sprawdzić wioskę. Kajetan wysyła na przeszpiegi sowę. Chaty są zrujnowane wewnątrz. Kapliczka, która była w wiosce także ma się nienajlepiej - drzewo przygniotło jej dach.
    - Kajetan, posługując się swoimi przywańcami, przeczesuje okolicę i znajduje w studni ujście do podziemnej jaskini. W jaskini jedna ze ścian jest wyrobiona i kiedyś miała drzwi, które teraz leżą wyważone tuż obok. Zabudowanie wydaje się znajdować wprost pod kapliczką.
    - W jaskini, oprócz zabudowania, jest strumyk, a w nim ogromna góra kości. Kości eksplodują, a spod nich wyskakuje ghoul - wielki niczym goryl, pozbawiony skóry, z kolczystymi wyrostkami. Całą jaskinię wypełnia mdlący, wwiercający się w nozdrza odór rozkładu.
    - Zdajemy kapitanowi szczegółowy raport. Zostajemy z wojakami do rana i pomagamy w realizacji ich planu wykurzenia i/lub ubicia ghouli.
    - Dowiadujemy się, że Kapliczka została wzniesiona ku czci Kreve.
3. Polowanie na ghoule
    - Z odzyskanej z chat gorzałki i innych substancji łatwopalnych oraz szmat, smoły i słomy majstrujemy spory pakunek. Wojacy wrzucają go do studni, a Kajetan, używając jednego z koralików ognistego naszyjnika, podpala bombę.
    - Przez moment nic się nie dzieje, lecz po chwili koralik ciśnięty wgłąb studni eksploduje, detonując prowizoryczną bombę, wstrząsając całą okolicą. Część ghouli dosłownie wylatuje studnią, tarzając się, próbując ugasić płomienie na grzbiecie. Pozostałe trupojady wypadają z kaplicy, a zaraz za nimi największy z nich, ten z kupy kości.
    - Ilana i część wojaków zasadzili się na dachu i szyją z odległości do trupojadów. Kajetan także trzyma się na dystans posiłkując się magią.
    - Kilku wojaków zostało na ziemi i walczy w zwarciu, podobnie jak Skovik. Ghoule rozerwały już kilku ludzi na strzępy i teraz obskoczyły {wyspiarza}Skovik, stanowiąc poważny problem. Ilana nie chcąc ryzykować przemiany przy świadkach rzuca się tylko na pomoc Skovikowi.
    - Używając telekinezy Kajetan próbuje zrzucić ghoula-goryla z dachu, na który ten wskoczył by dosięgnąć kuszników. Bestia jest niestety uparta, ale kruchy dach zapada się pod nią i ghoul ląduje z gruchotem we wnętrzu chaty. 
    - Ilana widząc to wskakuje do środka, gdzie w postaci niedźwiedzia, bezpieczna przed widownią, wykańcza dużego trupojada. Stwór miał na szyi na wzór obroży omotany łańcuch, a na nim zawieszone coś na kształt wisiorka. Wygląda jakby ktoś go... hodował?
4. Ciekawe znaleziska
    - Udaje nam się załatwić wszystkie ghoule bez znacznych strat w ludziach. Wraz z kapitanem i paroma jego ludźmi przeczesujemy podziemną jaskinię, gdzie w budynku odkrywamy symbole Lwiogłowego Pająka. Drzwi faktycznie zostały wyważone od środka, jakby coś próbowało się stamtąd wydostać. Znajdujemy też ślady dawno zaschniętej krwi i resztki białej szaty, najwyraźniej kapłańskiej.
    - Opowiadamy kapitanowi co nieco o kulcie pajęczej bogini i uświadamiamy, że sprawą powinien zająć się ktoś umyślny. Kapitan zarządza wartę i obóz do nadejścia posiłków. Otrzymujemy niemałą zapłatę za swój udział - weksel na 350 GP na okaziciela w banku Cianfanellich.
    - Za przyzwoleniem kapitana przeszukujemy też świątynię, która jak się okazuje, należała do bogini Kreve. Pod jednym z sarkofagów stojących w kapliczce znajdujemy przejście z drabinką prowadzące do podziemi, wprost do kryjówki kultystów.
    - Ilana przygląda się zawieszce z "obroży" ghoula. Przypomina ni to krzyż, ni to miecz i definitywnie jest w znacznej mierze z czystego srebra, bo pali {druidkę}Ilana w dłonie. Bibelot otrzymuje więc na przechowanie Kajetan.
    - {Elf}Kajetan wysyła wiadomość do Larsa o tym, co znaleźliśmy pod świątynią Kreve. {Nadworny mag Verden}Lars obiecuje przekazać wieści komu trzeba i zaprasza do stolicy na kolację na jego koszt.
5. U progu Kerack
    - Okazuje się, że na bombę zeszła o dziwo tylko niewielka część wyszabrowanej gorzałki, tak więc resztę wieczoru spędzamy w towarzystwie świętujących zwycięstwo wojaków, a rano żegnamy się i ruszamy dalej do Kerack.
    - Zatrzymujemy się na noc w osadzie Sotonin należącej już do włości Kerack. Trafiamy do jedynej karczmy w okolicy. Kajetan dąsa się na żarcie, piwo i nocleg wątpliwej jakości.
    - W karczmie spotykamy znajomego gnoma z rodziną. Mówi, że do miasta póki co wpuszczają tylko mieszkańców, ma to niby związek z dziwnymi zajściami w okolicy. Kilku zamożnych i poważanych ludzi albo zaginęło, albo zostało wyłowionych martwych z kanału.
    - Nad kuflem dyskutujemy na temat dalszego planu działania. Mirna jest mieszkańcem, może więc spróbować załatwić nam wejściówkę do miasta. Stamtąd moglibyśmy złapać statek na wyspy, jednak Kajetan upiera się, że na żadną łajbę nie wejdzie, woli teleportować nas prosto na Skellige, co z kolei spotyka się z silnym sprzeciwem Ilany.
    - Noc spędzamy na wspólnej hali śpiąc w hamakach z rybich sieci - zupełnie jak na statku. Kajetan demonstruje swoje niezadowolenie wszem i wobec, nie mogąc doczekać się bardziej cywilizowanych warunków.
6. W ogórdku, witając się z gąską
    - Rezygnując z i tak wątpliwej jakości śniadania, nazajutrz ruszamy do głównej (i chyba jedynej) bramy miasta Kerack. Brama jest faktycznie zamknięta, a przed nią rozstawił się mały oddział ze stołem do papierologii stosowanej. Zatrzymują nas strażnicy i proszą Mirnę o wyjaśnienie.
    - Mirna tłumaczy, że jest z miasta i prowadzi tu warsztat, a my jesteśmy jej rodziną (obecną i możliwe, że częściowo przyszłą), ale i tak stróże prawa żądają świadka-rezydenta, który by to potwierdził.
    - Kajetan wysyła więc wiadomość do Brona. Ten odpowiada bardzo szybko. Instruuje, by {elf}Kajetan ogłosił się oficjalnie magiem i pod żadnym pozorem nie prowokował ludzi De Santisa. Wszelkie poniesione koszta {lichwiarz}Bron zwróci jak tylko się zobaczą.
    - Idąc za radą Brona, Kajetan wyrabia oficjalny dokument i tak wchodzimy do miasta. Za bramą czeka już na nas Bron i w drodze opowiada o co ta cała afera:
        - w mieście zaginęlo ostatnio kilka znanych osobistości, w tym jeden słynny bard
        - wyłowiono kilka ciał i wszyscy byli akurat gośćmi jednego z przybytków {lichwiarza}Bron
        - rzeczony przybytek to Cyklamen, najbardziej luksusowy ~~burdel~~ hotel w Kerack
    
